འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཟིན་བྲིས་
བསྨོས་རྗེ་དམ་པ་ཡིད་བཞིན་ནོར་བུ་མཁན་ཆེན་འཇིགས་མེད་
ཙུ ན་ཚོོགས་འབྱུང་གནས་དཔལ་བཟང་པོ་
མཆོག་གི་ཞལ་ལུང་ཞེས་བྱ་བ་
བཞུགས་སོ། །

༈  བྱང་ཆུབ་སེམས་དཔའ་འཇམ་དཔལ་དབྱངས།

༈  བྱང་ཆུབ་སེམས་དཔའ་ཀུན་ཏུ་བཟང་པོ།

དཀར་ཆག
མགོ་བརྗོད།
བཟང་སྤྱོད་རྩ་བ།་༡
བཟང་སྤྱོད་ཀྱི་ཟིན་བྲིས་༧
 ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།་༡༧
ཡན་ལག་བདུན་པ།་༢༨
ཕྱག་འཚལ་བའི་ཡན་ལག་༣༠
མཆོད་པ་འབུལ་བའི་ཡན་ལག་༣༥
ཉེས་པ་བཤགས་པའི་ཡན་ལག་༣༩
བསོད་ནམས་ལ་ཡི་རང་བའི་ཡན་ལག་༤༣
ཆོས་འཁོར་བསྐོར་བར་བསྐུལ་བའི་ཡན་ལག་༤༦
མྱ་ངན་ལས་མི་འདའ་བར་གསོལ་བའི་ཡན་ལག་༤༨
དགེ་རྩ་བྱང་ཆུབ་ཏུ་བསྔོ་བའི་ཡན་ལག་༤༩
དངོས་གཞི་སྨོན་ལམ་གྱི་རབ་དབྱེ་རྒྱས་པར་བཤད་པ་ལ་གཉིས་ཏེ།
དངོས་དང་མཐའ་རྟེན་པ།་༥༡
སྤྱི་དོན་དང་པོ།་·༥༤

དང་པོ་སངས་རྒྱལ་ལ་མཆོད་པ་བསམ་པ།་༥༤
གཉིས་པ་དགོངས་པ་ཡོངས་སུ་བསྐང་བ།་༥༥
གསུམ་པ་སངས་རྒྱས་ཀྱི་ཞིང་སྦྱང་བ་ནི།་༥༧
བཞི་པ་སེམས་ཅན་ལ་ཕན་གདགས་པའི་བསམ་པ།་༥༨
སྤྱི་དོན་གཉིས།་༦༠
དང་པོ་ཚེ་རབ་དྲན་པ།་༦༡
གཉིས་པ་རབ་ཏུ་བྱུང་བར་སྨོན་ལམ་འདེབས་པ།་༦༢
གསུམ་པ་སྤྱོད་པ་སྤྱི་དང་ཚུལ་ཁྲིམས་དག་པ་ལ་བསླབ་པ།་༦༥
བཞི་པ་སྐད་སྣ་ཚོགས་ཀྱིས་ཆོས་སྟོན་པ།་༦༧
ལྔ་པ་དགེ་བ་ལ་བརྩོན་པ་ནི།་༦༩
དྲུག་པ་རྒྱུ་ལྔ་པོ་དེས་བྱང་ཆུབ་ཀྱི་སེམས་མི་བརྗེད་པ།་༧༠
བདུན་པ་འགལ་རྐྱེན་བྲལ་བ་སྨིན་པ།་༧༡
སྤྱི་དོན་གསུམ་པ།་༧༢་
སྤྱི་དོན་བཞི་བ།་༧༧
སྤྱི་དོན་ལྔ་བ།་༧༩
སྤྱི་དོན་དྲུག་པ།་༨༠
སྤྱི་དོན་བདུན་པ།་༨༣
སྤྱི་དོན་བརྒྱད་པ།་༨༦
སྤྱི་དོན་དགུ་པ།་༨༧
སྤྱི་དོན་བཅུ་པ།་༨༩

སྤྱི་དོན་བཅུ་གཅིག་པ།.......................༩༡
དང་པོ་ཞིང་དང་བཅས་པའི་སངས་རྒྱས་བལྟ་བ་ལ་འཇུག་པ།....................༩༡
གཉིས་པ་སངས་རྒྱས་ཀྱི་གསུང་ལ་འཇུག་པ།....................༩༥
གསུམ་པ་ཆོས་འཁོར་བསྐོར་བ་ལ་འཇུག་པ།....................༩༧
བཞི་པ་བསྐལ་བའི་སྒོ་ནས་འཇུག་པ།....................༩༩
ལྔ་པ་དེ་བཞིན་གཤེགས་པ་ལ་བལྟ་བས་འཇུག་པ།....................༩༩
དྲུག་པ་དེ་ཡི་སྤྱོད་ཡུལ་ལ་འཇུག་པ།....................༡༠༠
བདུན་པ་ཞིང་བསྒྲུབ་བ་ལ་འཇུག་པ།....................༡༠༥
བརྒྱད་པ་དེ་བཞིན་གཤེགས་པའི་དྲུང་དུ་འགྲོ་བ་ལ་འཇུག་པ་ནི།....................༡༠༧
སྤྱི་དོན་བཅུ་གཉིས་པ།....................༡༠༩
སྤྱི་དོན་བཅུ་གསུམ་པ།....................༡༡༨
སྤྱི་དོན་བཅུ་བཞི་པ།....................༡༢༤
སྤྱི་དོན་བཅོ་ལྔ་པ།....................༡༣༣
དང་པོ་སངས་རྒྱས་ཀྱི་རྗེས་སུ་སློབ་པ།....................༡༣༣
གཉིས་པ་སེམས་དཔའ་མཆོག་གཉིས་ཀྱི་དང་པོ་ཀུན་ཏུ་བཟང་པོའི་
རྗེས་སུ་སློབ་པ།....................༡༣༤
གཉིས་པ་འཇམ་དཔལ་གྱི་རྗེས་སུ་སློབ་པ།....................༡༣༨
སྤྱི་དོན་བཅུ་དྲུག་པ།གཉིས་པ་སྨོན་ལམ་གྱི་མཐའ་བསྟན་པ།·....................༡༣༩
གསུམ་པ་རྗེས་ཀྱི་ཕན་ཡོན་བསྟན་པ།་....................༡༤༡

དང་པོ་མདོར་བསྟན་པ།་༡༤༡
གཉིས་པ་རྒྱས་པའི་ཕན་ཡོན་བཅུ་གསུམ་བཤད་པ།་༡༤༧
གསུམ་པ་དོན་བསྡུ་བ།་༡༥༥
སྤྱི་བྱེ་བྲག་གི་བསྔོ་བ་སོགས།་༡༥༦
གསུམ་པ་མཇུག་གི་དོན།་༡༦༧
སྨོན་ལམ་འགྲུབ་པའི་མཐུན་འགྱུར་མཛད་པ།་༡༦༨
ཟིན་བྲིས་ཀྱི་མཇུག་རྩོམ།་༡༧༥
སྨོན་ལམ་རྒྱ་མཚོའི་ཡང་སྙིང་ཀུན་བཟང་ཞིང་གི་ཉི་མ།་༡༨༡
བོད་ཡུལ་བདེ་བའི་སྨོན་ལམ།་༡༨༤

༈ མགོ་བརྗོད།
འཇིགས་མེད་མཚན་བཟང་འཆང་བའི་བླ་མ་ཡི། །
མཛད་ཕྲིན་འོད་ཟེར་སྟོང་གིས་མཁའ་ལ་ཁྱབ། །
འཕགས་བོད་མཁས་གྲུབ་བྱེ་བའི་གཙུག་རྒྱན་མཆོག །
ཁྱེད་ལ་གུས་པས་འདུད་དོ་བརྩེ་བས་དགོངས། །
སྔོན་བསྐལ་བ་གྲངས་མེད་མང་པོའི་གོང་རོལ་ནས་གདོད་མའི་
དབྱིངས་སུ་མངོན་པར་སངས་རྒྱས་ཟིན་ཀྱང་གདུལ་བྱའི་སྣང་ངོར་
ས་གསུམ་ན་འགྲན་ཟླ་དང་བྲལ་བ་མཚན་བརྗོད་པར་དཀའ་ཡང་
དོན་གྱི་སླད་དུ་མཚན་ནས་སྨོས་ན་༧ཆོས་རྗེ་དམ་པ་ཡིད་བཞིན་ནོར་
བུ་འཇིགས་མེད་ཕུན་ཚོགས་འབྱུང་གནས་དཔལ་བཟང་པོ་གང་གི་
བཀའ་དྲིན་ནི་སྟོང་གསུམ་འཇིག་རྟེན་གྱི་ཁམས་ཐམས་ཅད་གསེར་
སྲང་སྟོང་ཕྲག་དུ་མས་ལེགས་པར་བཀང་ཡང་བཀའ་དྲིན་གྱི་ཆ་ཤས་
ཙམ་ཡང་གསོ་ག་ལ་ནུས། འོན་ཀྱང་མེ་ཏོག་ཆུང་ཡང་ལྷ་རྫས་གཙང་
མ༑ ཨ་རུ་ཆུང་ཡང་སྨན་གྱི་བཅུད་ཕུལ་ཟེར་བའི་དཔེ་ལྟར། སྐབས་

ཎྞསཾ
ད
སུ་བབས་པ་རྣམ་བཞིའི་འཁོར་ཚོགས་རྒྱ་མཚོ་ལ་སྨོན་ལམ་ཐམས་
ཅད་ཀྱི་རྒྱལ་པོ་འཕགས་པ་བཟང་པོ་སྤྱོད་པའི་སྨོན་ལམ་འདི་ཉིད་
ལྗགས་ཁྲིད་མཛད་པ་ད་ལན་ཁོ་བོས་ཟིན་བྲིས་སུ་བཀོད་པ་ཡིན།
དེ་ཡང་འཕགས་པ་བཟང་པོ་སྤྱོད་པའི་སྨོན་ལམ་འདི་ཉིད་ཁོང་དང་
ཁོང་གི་སློབ་བརྒྱུད་དུ་གཏོགས་པ་སོགས་དགེ་འདུན་པ་སྤྱིས་གཙུགས་
ཆེན་བྱས་ཏེ་ནམ་རྒྱུན་གསུངས་དང་གསུང་བཞིན་པ་ཡིན་པ་དང༌།
ཁོང་ཉིད་ཀྱིས་གདམས་ངག་བདུད་རྩི་མངར་མོས་ཟུར་བརྒྱན་ཏེ་
གསུངས་ཡོད་པ་སོགས་བརྗེད་དུ་ཕངས་ཤིང་། རང་ཅག་ཚང་
མས་ནམ་རྒྱུན་ཚིག་རྗེས་དོན་དྲན་རེ་ཡོང་ན་སྙམ་པ་སོགས་ཐོག་
མའི་ཀུན་སློང་ཡིན། བར་དུ་དཀའ་ཚེགས་གང་ལ་ཡང་མ་འཛེམས་
པར་བྱ་བ་འདི་བསྒྲུབས་ཁུལ་བྱས་པ་ཡིན་ཡང་ཚུལ་བཞིན་མ་རྟོགས་
པའི་ཉེས་ཆ་ཅི་མཆིས་ཚང་མ་རང་སྐྱོན་ཁོ་ན་ཡིན་པས་མཆེད་ལྕམ་
ཡོངས་ལ་སོར་བཅུའི་འདབ་མ་སྙིང་ཁར་ཟུམ་ཏེ་མཐོལ་ཞིང་བཤགས་
པ་ཡིན་ལ། ཐ་མ་གླེགས་བམ་གྱི་ངོ་བོར་ཇི་ལྟར་གྲུབ་ཚུལ་ནི།
བསླབ་གསུམ་ནོར་བུའི་གཏེར་གྱིས་མངོན་པར་མཛེས་ཤིང་། གཞན་
ཕན་བྱང་ཆུབ་སེམས་ཀྱིས་ཐུགས་རྒྱུད་ཕྱུག་པའི་མཁན་སྤྲུལ་རྣམ་
པ་དང་། ཆོས་ཀྱི་མཆེད་པོ་རྣམས་ཀྱིས་དཀའ་ཚེགས་དང་འོ་བརྒྱལ་

གང་ལ་ཡང་མ་འཛེམས་པར་རོགས་སྐྱོར་རྒྱ་ཆེན་བྱས་པའི་སྟོབས་
ཀྱིས་ལེགས་འགྲུབ་བྱུང་བ་ཡིན་ནོ། །
བོད་ས་གླང་ལོའི་ཟླ་བ་བདུན་པའི་དཀར་ཕྱོགས་དགའ་བ་གསུམ་པའི་དུས་
བཟང་ཕུན་སུམ་ཚོགས་པའི་ཉིན་ལ་ཟིན་བྲིས་འགོད་པ་པོས་བགྱིས་པ་དགེ་
གྱུར་ཅིག

༄༅། །འཕགས་པ་བཟང་པོ་སྤྱོད་པའི་སྨོན་ལམ་
གྱི་རྒྱལ་པོ་བཞུགས་སོ། །
༄༅། །རྒྱ་གར་སྐད་དུ། ཨཱརྱ་བྷ་དྲ་ཙརྱ་པྲ་ཎི་དྷཱ་ན་རཱ་ཛ། བོད་སྐད་
དུ༑ འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ། འཕགས་
པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །ཇི་སྙེད་
སུ་དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་པ་མི་
ཡི་སེངྒེ་ཀུན། །བདག་གིས་མ་ལུས་དེ་དག་ཐམས་ཅད་ལ།།ལུས་
དང་ངག་ཡིད་དང་བས་ཕྱག་བགྱི་འོ། །བཟང་པོ་སྤྱོད་པའི་སྨོན་ལམ་
སྟོབས་དག་གིས། །རྒྱལ་བ་ཐམས་ཅད་ཡིད་ཀྱི་མངོན་སུམ་དུ། །
ཞིང་གི་རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་རབ་ཏུ་
ཕྱག་འཚལ་ལོ། །རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །
སངས་རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་ཀྱི་
དབྱིངས་རྣམས་མ་ལུས་པ། །ཐམས་ཅད་རྒྱལ་བ་དག་གིས་གང་བར་
མོས༑ ༑དེ་དག་བསྔགས་པ་མི་ཟད་རྒྱ་མཚོ་རྣམས། །དབྱངས་ཀྱི་

ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་ཏན་རབ་
བརྗོད་ཅིང༌། །བདེ་བར་གཤེགས་པ་ཐམས་ཅད་བདག་གིས་བསྟོད༎
མེ་ཏོག་དམ་པ་ཕྲེང་བ་དམ་པ་དང༌། །སིལ་སྙན་རྣམས་དང་བྱུག་པ་
གདུགས་མཆོག་དང༌། །མར་མེ་མཆོག་དང་བདུག་སྤོས་དམ་པ་
ཡིས༑ ༑རྒྱལ་བ་དེ་དག་ལ་ནི་མཆོད་པར་བགྱི། །ན་བཟའ་དམ་པ་
རྣམས་དང་དྲི་མཆོག་དང་། །ཕྱེ་མ་ཕུར་མ་རི་རབ་མཉམ་པ་དང༌། །
བཀོད་པ་ཁྱད་པར་འཕགས་པའི་མཆོག་ཀུན་གྱིས། །རྒྱལ་བ་དེ་
དག་ལ་ནི་མཆོད་པར་བགྱི། །མཆོད་པ་གང་རྣམས་བླ་མེད་རྒྱ་ཆེ་
བ༑ ༑དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྤྱོད་ལ་
དད་པའི་སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་
པར་བགྱི། །འདོད་ཆགས་ཞེ་སྡང་གཏི་མུག་དབང་གིས་ནི། །ལུས་
དང་ངག་དང་དེ་བཞིན་ཡིད་ཀྱིས་ཀྱང་། །སྡིག་པ་བདག་གིས་བགྱིས་
པ་ཅི་མཆིས་པ། །དེ་དག་ཐམས་ཅད་བདག་གིས་སོ་སོར་བཤགས། །
ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །རང་རྒྱལ་རྣམས་
དང་སློབ་དང་མི་སློབ་དང༌། །འགྲོ་བ་ཀུན་གྱི་བསོད་ནམས་གང་ལ་
ཡང་༑ ༑དེ་དག་ཀུན་གྱི་རྗེས་སུ་བདག་ཡི་རང་། །གང་རྣམས་ཕྱོགས་
བཅུའི་འཇིག་རྟེན་སྒྲོན་མ་རྣམས། །བྱང་ཆུབ་རིམ་པར་སངས་རྒྱས་

ཨཏཱིམ་ཆགས་བརྙེས། །མགོན་པོ་དེ་དག་བདག་གིས་ཐམས་ཅད་ལ། །
འཁོར་ལོ་བླ་ན་མེད་པ་བསྐོར་བར་བསྐུལ། །མྱ་ངན་འདའ་སྟོན་
གང་བཞེད་དེ་དག་ལ། །འགྲོ་བ་ཀུན་ལ་ཕན་ཞིང་བདེ་བའི་ཕྱིར། །
བསྐལ་པ་ཞིང་གི་རྡུལ་སྙེད་བཞུགས་པར་ཡང་། །བདག་གིས་ཐལ་
མོ་རབ་སྦྱར་གསོལ་བར་བགྱི། །ཕྱག་འཚལ་བ་དང་མཆོད་ཅིང་
བཤགས་པ་དང༌། །རྗེས་སུ་ཡི་རང་བསྐུལ་ཞིང་གསོལ་བ་ཡི། །
དགེ་བ་ཅུང་ཟད་བདག་གིས་ཅི་བསགས་པ།།ཐམས་ཅད་བདག་
གིས་བྱང་ཆུབ་ཕྱིར་བསྔོ་འོ། །
༈ འདས་པའི་སངས་རྒྱས་རྣམས་དང་ཕྱོགས་བཅུ་ཡི། །འཇིག་
རྟེན་དག་ན་གང་བཞུགས་མཆོད་པར་གྱུར། །གང་ཡང་མ་བྱོན་དེ་
དག་རབ་མྱུར་བར། །བསམ་རྫོགས་བྱང་ཆུབ་རིམ་པར་སངས་རྒྱས་
སྤྱོན༑ ༑ཕྱོགས་བཅུ་ག་ལའི་ཞིང་རྣམས་ཇི་སྙེད་པ། །དེ་དག་རྒྱ་ཆེར་
ཡོངས་སུ་དག་པར་གྱུར། །བྱང་ཆུབ་ཤིང་དབང་དྲུང་གཤེགས་རྒྱལ་
བ་དང་། །སངས་རྒྱས་སྲས་ཀྱིས་རབ་ཏུ་གང་བར་ཤོག །ཕྱོགས་
བཅུའི་སེམས་ཅན་གང་རྣམས་ཇི་སྙེད་པ། །དེ་དག་རྟག་ཏུ་ནད་མེད་
བདེ་བར་གྱུར། །འགྲོ་བ་ཀུན་གྱི་ཆོས་ཀྱི་དོན་རྣམས་ནི། །མཐུན་
པར་གྱུར་ཅིང་རེ་བའང་འགྲུབ་པར་ཤོག །བྱང་ཆུབ་སྤྱོད་པ་དག་ནི་

བདག་སྤྱོད་ཅིང་། །འགྲོ་བ་ཀུན་ཏུ་སྐྱེ་བ་དྲན་པར་གྱུར། །ཚེ་རབས་
ཀུན་ཏུ་འཆི་འཕོ་སྐྱེ་བ་ན། །རྟག་ཏུ་བདག་ནི་རབ་ཏུ་འབྱུང་བར་
ཤོག ༑རྒྱལ་བ་ཀུན་གྱི་རྗེས་སུ་སློབ་གྱུར་ཏེ། །བཟང་པོ་སྤྱོད་པ་
ཡོངས་སུ་རྫོགས་བྱེད་ཅིང༌། །ཚུལ་ཁྲིམས་སྤྱོད་པ་དྲི་མེད་ཡོངས་
དག་པ། །རྟག་ཏུ་མ་ཉམས་སྐྱོན་མེད་སྤྱོད་པར་ཤོག །ལྷ་ཡི་སྐད་
དང་ཀླུ་དང་གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་
དང་༑ ༑འགྲོ་བ་ཀུན་གྱི་སྒྲ་རྣམས་ཇི་ཙམ་པར། །ཐམས་ཅད་སྐད་དུ་
བདག་གིས་ཆོས་བསྟན་ཏོ། །དེས་ཤིང་ཕ་རོལ་ཕྱིན་ལ་རབ་བརྩོན་
ཏེ༑ ༑བྱང་ཆུབ་སེམས་ནི་ནམ་ཡང་བརྗེད་མ་གྱུར། །སྡིག་པ་གང་
རྣམས་སྒྲིབ་པར་གྱུར་པ་དག །དེ་དག་མ་ལུས་ཡོངས་སུ་བྱང་བར་
ཤོག ༑ལས་དང་ཉོན་མོངས་བདུད་ཀྱི་ལས་རྣམས་ལས། །གྲོལ་
ཞིང་འཇིག་རྟེན་འགྲོ་བ་རྣམས་སུ་ཡང༌། །ཇི་ལྟར་པདྨོ་ཆུས་མི་ཆགས་
པ་བཞིན། །ཉི་ཟླ་ནམ་མཁར་ཐོགས་པ་མེད་ལྟར་སྤྱད། །ཞིང་གི་
ཁྱོན་དང་ཕྱོགས་རྣམས་ཅི་ཙམ་པར། །ངན་སོང་སྡུག་བསྔལ་རབ་
ཏུ་ཞི་བར་བྱེད། །བདེ་བ་དག་ལ་འགྲོ་བ་ཀུན་འགོད་ཅིང་། །འགྲོ་
བ་ཐམས་ཅད་ལ་ནི་ཕན་པར་སྤྱད། །བྱང་ཆུབ་སྤྱོད་པ་ཡོངས་སུ་
རྫོགས་བྱེད་ཅིང་། །སེམས་ཅན་དག་གི་སྤྱོད་དང་མཐུན་པར་འཇུག །

བཟང་པོ་སྤྱོད་པ་དག་ནི་རབ་སྟོན་ཅིང་། །མ་འོངས་བསྐལ་པ་ཀུན་
ཏུ་སྤྱོད་པར་གྱུར། །བདག་གི་སྤྱོད་དང་མཚུངས་པར་གང་སྤྱོད་པ། །
དེ་དག་དང་ནི་རྟག་ཏུ་འགྲོགས་པར་ཤོག །ལུས་དང་ངག་རྣམས་
དང་ནི་སེམས་ཀྱིས་ཀྱང༌། །སྤྱོད་པ་དག་དང་སྨོན་ལམ་གཅིག་ཏུ་
སྤྱད༑༑བདག་ལ་ཕན་པར་འདོད་པའི་གྲོགས་པོ་དག །བཟང་པོ་
སྤྱོད་པ་རབ་ཏུ་སྟོན་པ་རྣམས། །དེ་དག་དང་ཡང་རྟག་ཏུ་ཕྲད་པར་
ཤོག ༑དེ་དག་བདག་གིས་ནམ་ཡང་ཡིད་མི་དབྱུང་། །སངས་རྒྱས་
སྲས་ཀྱིས་བསྐོར་བའི་མགོན་པོ་རྣམས། །མངོན་སུམ་རྟག་ཏུ་བདག་
གིས་རྒྱལ་བ་བལྟ། །མ་འོངས་བསྐལ་པ་ཀུན་ཏུ་མི་སྐྱོ་བར། །དེ་
དག་ལ་ཡང་མཆོད་པ་རྒྱ་ཆེར་བགྱི། །རྒྱལ་བ་རྣམས་ཀྱི་དམ་པའི་
ཆོས་འཛིན་ཅིང་། །བྱང་ཆུབ་སྤྱོད་པ་ཀུན་ཏུ་སྣང་བར་བྱེད། །བཟང་
པོ་སྤྱོད་པ་རྣམ་པར་སྦྱོང་བ་ཡང་། །མ་འོངས་བསྐལ་པ་ཀུན་ཏུ་སྤྱད་
པར་བགྱི། །སྲིད་པ་ཐམས་ཅད་དུ་ཡང་འཁོར་བ་ན། །བསོད་ནམས་
ཡེ་ཤེས་དག་ནི་མི་ཟད་བརྙེས། །ཐབས་དང་ཤེས་རབ་ཏིང་འཛིན་
རྣམ་ཐར་དང༌། །ཡོན་ཏན་ཀུན་གྱི་མི་ཟད་མཛོད་དུ་གྱུར། །རྡུལ་
གཅིག་སྟེང་ན་རྡུལ་སྙེད་ཞིང་རྣམས་ཏེ། །ཞིང་དེར་བསམ་གྱིས་མི་
ཁྱབ་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་

པ་ལ། །བྱང་ཆུབ་སྤྱད་པ་སྤྱོད་ཅིང་བལྟ་བར་བགྱི། །དེ་ལྟར་མ་ལུས་
ཐམས་ཅད་ཕྱོགས་སུ་ཡང༌། །སྐྲ་ཙམ་ཁྱོན་ལ་དུས་གསུམ་ཚད་སྙེད་
ཀྱི༑ ༑སངས་རྒྱས་རྒྱ་མཚོ་ཞིང་རྣམས་རྒྱ་མཚོ་དང༌། །བསྐལ་པ་རྒྱ་
མཚོར་སྤྱོད་ཅིང་རབ་ཏུ་འཇུག །གསུང་གཅིག་ཡན་ལག་རྒྱ་མཚོའི་
སྒྲ་སྐད་ཀྱིས། །རྒྱལ་བ་ཀུན་དབྱངས་ཡན་ལག་རྣམ་དག་པ། །འགྲོ་
བ་ཀུན་གྱི་བསམ་པ་ཇི་བཞིན་དབྱངས། སངས་རྒྱས་གསུང་ལ་རྟག་
ཏུ་འཇུག་པར་བགྱི། །དུས་གསུམ་གཤེགས་པའི་རྒྱལ་བ་ཐམས་
ཅད་དག །འཁོར་ལོའི་ཚུལ་རྣམས་རབ་ཏུ་བསྐོར་བ་ཡི། །དེ་དག་
གི་ཡང་གསུང་དབྱངས་མི་ཟད་ལ། །བློ་ཡི་སྟོབས་ཀྱིས་བདག་ཀྱང་
རབ་ཏུ་འཇུག །མ་འོངས་བསྐལ་པ་ཐམས་ཅད་འཇུག་པར་ཡང་། །
སྐད་ཅིག་གཅིག་གིས་བདག་ཀྱང་འཇུག་པར་བགྱི། །གང་ཡང་
བསྐལ་པ་དུས་གསུམ་ཚད་དེ་དག །སྐད་ཅིག་ཆ་ཤས་ཀྱིས་ནི་ཞུགས་
པར་སྤྱད། །དུས་གསུམ་གཤེགས་པ་མི་ཡི་སེངྒེ་གང༌། །དེ་དག་སྐད་
ཅིག་གཅིག་ལ་བདག་གིས་བལྟ། །རྟག་ཏུ་དེ་དག་གི་ནི་སྤྱོད་ཡུལ་
ལ༑ ༑སྒྱུ་མར་གྱུར་པའི་རྣམ་ཐར་སྟོབས་ཀྱིས་འཇུག །གང་ཡང་དུས་
གསུམ་དག་གི་ཞིང་བཀོད་པ། །དེ་དག་རྡུལ་གཅིག་སྟེང་དུ་མངོན་
པར་བསྒྲུབ། །དེ་ལྟར་མ་ལུས་ཕྱོགས་རྣམས་ཐམས་ཅད་དུ། །རྒྱལ་

བ་དག་གི་ཞིང་རྣམས་བཀོད་ལ་འཇུག །གང་ཡང་མ་བྱོན་འཇིག་
རྟེན་སྒྲོན་མ་རྣམས། །བྱང་ཆུབ་རིམ་པར་འཚང་རྒྱ་འཁོར་ལོ་བསྐོར། །
མྱ་ངན་འདས་པ་རབ་ཏུ་ཞི་མཐའ་སྟོན། །མགོན་པོ་ཀུན་གྱི་དྲུང་དུ་
བདག་མཆི་འོ། །ཀུན་ཏུ་མྱུར་བའི་རྫུ་འཕྲུལ་སྟོབས་རྣམས་དང༌། །
ཀུན་ནས་སྒོ་ཡི་ཐེག་པའི་སྟོབས་དག་དང༌། །ཀུན་ཏུ་ཡོན་ཏན་སྤྱོད་
པའི་སྟོབས་རྣམས་དང་། །ཀུན་ཏུ་ཁྱབ་པ་བྱམས་པ་དག་གི་སྟོབས། །
ཀུན་ནས་དགེ་བའི་བསོད་ནམས་སྟོབས་དག་དང་།།ཆགས་པ་མེད་
པར་གྱུར་པའི་ཡེ་ཤེས་སྟོབས། །ཤེས་རབ་ཐབས་དང་ཏིང་འཛིན་
སྟོབས་དག་གིས། །བྱང་ཆུབ་སྟོབས་རྣམས་ཡང་དག་སྒྲུབ་པར་
བྱེད༑ ༑ལས་ཀྱི་སྟོབས་རྣམས་ཡོངས་སུ་དག་བྱེད་ཅིང༌། །ཉོན་
མོངས་སྟོབས་རྣམས་ཀུན་ཏུ་འཇོམས་པར་བྱེད། །བདུད་ཀྱི་སྟོབས་
རྣམས་སྟོབས་མེད་རབ་བྱེད་ཅིང༌། །བཟང་པོ་སྤྱོད་པའི་སྟོབས་ནི་
རྫོགས་པར་བགྱི། །ཞིང་རྣམས་རྒྱ་མཚོ་རྣམ་པར་དག་བྱེད་ཅིང་།
སེམས་ཅན་རྒྱ་མཚོ་དག་ནི་རྣམ་པར་སྒྲོལ། །ཆོས་རྣམས་རྒྱ་མཚོ་
རབ་ཏུ་མཐོང་བྱེད་ཅིང་། །ཡེ་ཤེས་རྒྱ་མཚོ་རབ་ཏུ་རྟོགས་པར་བྱེད། །
སྤྱོད་པ་རྒྱ་མཚོ་རྣམ་པར་དག་བྱེད་ཅིང་། །སྨོན་ལམ་རྒྱ་མཚོ་ཡོངས་
སུ་རྫོགས་པར་བྱེད། །སངས་རྒྱས་རྒྱ་མཚོ་རབ་ཏུ་མཆོད་བྱེད་ཅིང་། །

བསྐལ་པ་རྒྱ་མཚོར་མི་སྐྱོ་སྤྱད་པར་བགྱི། །གང་ཡང་དུས་གསུམ་
གཤེགས་པའི་རྒྱལ་བ་ཡི། །བྱང་ཆུབ་སྤྱོད་པའི་སྨོན་ལམ་བྱེ་བྲག་
རྣམས༑ ༑བཟང་པོ་སྤྱོད་པས་བྱང་ཆུབ་སངས་རྒྱས་ནས། །དེ་ཀུན་
བདག་གིས་མ་ལུས་རྫོགས་པར་བགྱི། །རྒྱལ་བ་ཀུན་གྱི་སྲས་ཀྱི་ཐུ་
བོ་པ། །གང་གི་མིང་ནི་ཀུན་ཏུ་བཟང་ཞེས་བྱ། །མཁས་པ་དེ་དང་
མཚུངས་པར་སྤྱད་པའི་ཕྱིར། །དགེ་བ་འདི་དག་ཐམས་ཅད་རབ་
ཏུ་བསྔོ། །ལུས་དང་ངག་དང་ཡིད་ཀྱང་རྣམ་དག་ཅིང་། །སྤྱོད་པ་རྣམ་
དག་ཞིང་རྣམས་ཡོངས་དག་པ། །བསྔོ་བ་བཟང་པོ་མཁས་པ་ཅི་
འདྲ་བ། །དེ་འདྲར་བདག་ཀྱང་དེ་དང་མཚུངས་པར་ཤོག །ཀུན་
ནས་དགེ་བ་བཟང་པོ་སྤྱད་པའི་ཕྱིར། །འཇམ་དཔལ་གྱི་ནི་སྨོན་
ལམ་སྤྱད་པར་བགྱི། །མ་འོངས་བསྐལ་པ་ཀུན་ཏུ་མི་སྐྱོ་བར། །དེ་
ཡི་བྱ་བ་མ་ལུས་རྫོགས་པར་བགྱི། །སྤྱོད་པ་དག་ནི་ཚད་ཡོད་མ་
གྱུར་ཅིག །ཡོན་ཏན་རྣམས་ཀྱང་ཚད་བཟུང་མེད་པར་ཤོག །སྤྱོད་
པ་ཚད་མེད་པ་ལ་གནས་ནས་ཀྱང་། །དེ་དག་འཕྲུལ་པ་ཐམས་ཅད་
འཚལ་བར་བགྱི། །ནམ་མཁའི་མཐར་ཐུག་གྱུར་པ་ཇི་ཙམ་པར། །
སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་ལས་དང་
ཉོན་མོངས་མཐར་གྱུར་པ། །བདག་གི་སྨོན་ལམ་མཐའ་ཡང་དེ་

ཙམ་མོ། །གང་ཡང་ཕྱོགས་བཅུའི་ཞིང་རྣམས་མཐའ་ཡས་པ། །རིན་
ཆེན་བརྒྱན་ཏེ་རྒྱལ་བ་རྣམས་ལ་ཕུལ། །ལྷ་དང་མི་ཡི་བདེ་བའི་
མཆོག་རྣམས་ཀྱང་། །ཞིང་གི་རྡུལ་སྙེད་བསྐལ་པར་ཕུལ་བ་བས། །
གང་གིས་བསྔོ་བའི་རྒྱལ་པོ་འདི་ཐོས་ནས།།བྱང་ཆུབ་མཆོག་གི་
རྗེས་སུ་རབ་མོས་ཤིང་། །ལན་ཅིག་ཙམ་ཡང་དད་པ་བསྐྱེད་པ་ན། །
བསོད་ནམས་དམ་པའི་མཆོག་ཏུ་འདི་འགྱུར་རོ། །གང་གིས་བཟང་
སྤྱོད་སྨོན་ལམ་འདི་བཏབ་པས། །དེས་ནི་ངན་སོང་ཐམས་ཅད་སྤོང་
བར་འགྱུར། །དེས་ནི་གྲོགས་པོ་ངན་པ་སྤངས་པ་ཡིན། །སྣང་བ་
མཐའ་ཡས་དེ་ཡང་དེས་མྱུར་མཐོང་། །དེ་དག་རྙེད་པ་རབ་རྙེད་བདེ་
བར་འཚོ། །མི་ཚེ་འདིར་ཡང་དེ་དག་ལེགས་པར་འོང་། །ཀུན་ཏུ་
བཟང་པོ་དེ་ཡང་ཅི་འདྲ་བར། །དེ་དག་རིང་པོར་མི་ཐོགས་དེ་བཞིན་
འགྱུར༑ ༑མཚམས་མེད་ལྔ་པོ་དག་གི་སྡིག་པ་རྣམས། །གང་གིས་
མི་ཤེས་དབང་གིས་བྱས་པ་དག །དེ་ཡིས་བཟང་པོ་སྤྱོད་པ་འདི་
བརྗོད་ན། །མྱུར་དུ་མ་ལུས་ཡོངས་སུ་བྱང་བར་འགྱུར། །ཡེ་ཤེས་
དང་ནི་གཟུགས་དང་མཚན་རྣམས་དང་། །རིགས་དང་ཁ་དོག་རྣམས་
དང་ལྡན་པར་འགྱུར། །བདུད་དང་མུ་སྟེགས་མང་པོས་དེ་མི་ཐུབ། །
འཇིག་རྟེན་གསུམ་པོ་ཀུན་ནའང་མཆོད་པར་འགྱུར། །བྱང་ཆུབ་ཤིང་

དབང་དྲུང་དུ་དེ་མྱུར་འགྲོ །སོང་ནས་སེམས་ཅན་ཕན་ཕྱིར་དེར་
འདུག་སྟེ། །བྱང་ཆུབ་སངས་རྒྱས་འཁོར་ལོ་རབ་ཏུ་བསྐོར། །བདུད་
རྣམས་སྡེ་དང་བཅས་པ་ཐམས་ཅད་བཏུལ། །གང་ཡང་བཟང་པོ་
སྤྱོད་པའི་སྨོན་ལམ་འདི། །འཆང་བ་དང་ནི་སྟོན་ཏམ་ཀློག་ན་ཡང་། །
དེ་ཡི་རྣམ་པར་སྨིན་པའང་སངས་རྒྱས་མཁྱེན། །བྱང་ཆུབ་མཆོག་
ལ་སོམ་ཉི་མ་བྱེད་ཅིག །འཇམ་དཔལ་དཔའ་བོས་ཇི་ལྟར་མཁྱེན་
པ་དང༌། །ཀུན་ཏུ་བཟང་པོ་དེ་ཡང་དེ་བཞིན་ཏེ། །དེ་དག་ཀུན་གྱི་
རྗེས་སུ་བདག་སློབ་ཕྱིར། །དགེ་བ་འདི་དག་ཐམས་ཅད་རབ་ཏུ་
བསྔོ༑༑དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །བསྔོ་
བ་གང་ལ་མཆོག་ཏུ་བསྔགས་པ་དེས། །བདག་གི་དགེ་བའི་རྩ་བ་
འདི་ཀུན་ཀྱང་། །བཟང་པོ་སྤྱོད་ཕྱིར་རབ་ཏུ་བསྔོ་བར་བགྱི། །བདག་
ནི་འཆི་བའི་དུས་བྱེད་གྱུར་པ་ན། །སྒྲིབ་པ་ཐམས་ཅད་དག་ནི་ཕྱིར་
བསལ་ཏེ། །མངོན་སུམ་སྣང་བ་མཐའ་ཡས་དེ་མཐོང་ནས། །བདེ་
བ་ཅན་གྱི་ཞིང་དེར་རབ་ཏུ་འགྲོ །དེར་སོང་ནས་ནི་སྨོན་ལམ་འདི་
དག་ཀྱང༌། །ཐམས་ཅད་མ་ལུས་མངོན་དུ་འགྱུར་བར་ཤོག །དེ་
དག་མ་ལུས་བདག་གིས་ཡོངས་སུ་བཀང༌། །འཇིག་རྟེན་ཇི་སྲིད་
སེམས་ཅན་ཕན་པར་བགྱི། །རྒྱལ་བའི་དཀྱིལ་འཁོར་བཟང་ཞིང་

དགའ་བ་དེར། །པདྨོ་དམ་པ་ཤིན་ཏུ་མཛེས་ལས་སྐྱེས། །སྣང་བ་
མཐའ་ཡས་རྒྱལ་བའི་མངོན་སུམ་དུ། །ལུང་བསྟན་པ་ཡང་བདག་
གིས་དེར་ཐོབ་ཤོག །དེར་ནི་བདག་གིས་ལུང་བསྟན་རབ་ཐོབ་
ནས༑ ༑སྤྲུལ་པ་མང་པོ་བྱེ་བ་ཕྲག་བརྒྱ་ཡིས། །བློ་ཡི་སྟོབས་ཀྱིས་
ཕྱོགས་བཅུ་རྣམས་སུ་ཡང་། །སེམས་ཅན་རྣམས་ལ་ཕན་པ་མང་པོ་
བགྱི༑ ༑བཟང་པོ་སྤྱོད་པའི་སྨོན་ལམ་བཏོན་པ་ཡི། །དགེ་བ་ཅུང་
ཟད་བདག་གིས་ཅི་བསགས་པ། །དེས་ནི་འགྲོ་བའི་སྨོན་ལམ་དགེ་
བ་རྣམས། །སྐད་ཅིག་གཅིག་གིས་ཐམས་ཅད་འབྱོར་བར་ཤོག །
གང་ཡང་བཟང་པོ་སྤྱོད་པ་འདི་བསྔོས་པས། །བསོད་ནམས་མཐའ་
ཡས་དམ་པ་གང་ཐོབ་དེས། །འགྲོ་བ་སྡུག་བསྔལ་ཆུ་བོར་བྱིང་བ་
རྣམས༑ ༑འོད་དཔག་མེད་པའི་གནས་རབ་ཐོབ་པར་ཤོག །སྨོན་
ལམ་རྒྱལ་པོ་འདི་དག་མཆོག་གི་གཙོ། །མཐའ་ཡས་འགྲོ་བ་ཀུན་
ལ་ཕན་བྱེད་ཅིང་། །ཀུན་ཏུ་བཟང་པོས་བརྒྱན་པའི་གཞུང་གྲུབ་སྟེ། །
ངན་སོང་གནས་རྣམས་མ་ལུས་སྟོང་བར་ཤོག །འཕགས་པ་བཟང་
པོ་སྤྱོད་པའི་སྨོན་ལམ་གྱི་རྒྱལ་པོ་རྫོགས་སོ།། །།རྒྱ་གར་གྱི་མཁན་
པོ་ཛི་ན་མུ་ཏྲ་དང༌། སུ་རེནྡྲ་བྷོ་དྷི་དང་། ལོ་ཙཱ་བ་བནྡེ་ཡེ་ཤེས་སྡེ་
ལ་སོགས་པས་བསྒྱུར་ཞིང་ལོ་ཆེན་བཻ་རོ་ཙ་ནས་ཞུས་ཆེན་མཛད་

པའོ།། །།
སངས་རྒྱས་སྐུ་གསུམ་བརྙེས་པའི་བྱིན་རླབས་དང་། །ཆོས་ཉིད་མི་
འགྱུར་བདེན་པའི་བྱིན་རླབས་དང༌། །དགེ་འདུན་མི་ཕྱེད་འདུན་
པའི་བྱིན་རླབས་ཀྱིས། །ཇི་ལྟར་བསྔོ་བ་སྨོན་ལམ་འགྲུབ་པར་ཤོག །
ཏདྱ་ཐཱ། པཉྩནྡྲི་ཡ་ཨ་ཝ་བོ་དྷ་ནི་ཡེ་སྭཱ་ཧཱ། །

༄༅། །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་
པོའི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་
བུ་མཁན་ཆེན་འཇིགས་མེད་ཕུན་ཚོགས་
འབྱུང་གནས་དཔལ་བཟང་པོ་མཆོག་
གི་ཞལ་ལུང་ཞེས་བྱ་བ་
བཞུགས་སོ། །
ཉག་བཀྲ་ཤིས་རྒྱ་མཚོས་བསྒྲིགས།

ན་མོ་གུ་རུ་ཨ་བྷྱ་ལཀྵ་ཀ་ར་ཡེ།
ལྟ་བས་མི་ངོམས་མཐོང་གྲོལ་མཚན་དཔེའི་སྐུ། །
ཡན་ལག་དྲུག་ཅུའི་ཚངས་དབྱངས་སྙན་པའི་གསུང་། །
སྨྲ་བསམ་བརྗོད་བྲལ་མཉམ་པ་ཉིད་ཀྱི་ཐུགས། །
བཅོམ་ལྡན་ལྷ་ཡི་ལྷ་ལ་གུས་ཕྱག་འཚལ། །
དྭངས་བསིལ་ལྷོ་ནུབ་འོ་མའི་རྒྱ་མཚོར་འདབ་སྟོང་ཆུ་སྐྱེས་བཞད་
པའི་རྩེར། །
རང་བྱུང་རྡོ་རྗེའི་མཚན་དཔེའི་དཀྱིལ་འཁོར་མི་མཇེད་ཞིང་དུ་མངོན་
པར་མཛེས། །
སྐྱེ་འགྲོ་ཡོངས་ཀྱི་སྐྱབས་མགོན་གཅིག་པུ་གསང་ཆེན་བསྟན་པའི་
ཤིང་རྟ་བ། །
ཁམས་གསུམ་སྲིད་གསུམ་ཟིལ་གྱིས་གནོན་མཛད་པདྨ་ཀ་རར་སྙིང་
ནས་གུས། །

ཀ་དག་གཏིང་གསལ་གཞི་ཀློང་ཡངས་པ་རུ། །
བརྩེ་ཆེན་ཐུགས་རྗེའི་གདངས་རྩལ་མ་འགག་པ། །
རབ་འབྱམས་ཕྱོགས་དུས་རྒྱལ་བའི་སྲས་གཅིག་པུ། །
ཀུན་མཁྱེན་ངག་གི་དབང་པོས་བདག་སྐྱོངས་ཤིག །
རྒྱལ་ཀུན་ཕྲིན་ལས་གཅིག་ཏུ་བསྡུས་མཛད་ཟུར་ཕུད་ལྔ་པའི་རྣམ་
རོལ་གར། །
ཐེག་མཆོག་སེང་གེའི་སྒྲ་དབྱངས་སྒྲོག་མཁས་འགྲོ་བའི་སྣང་
སེམས་དབང་མེད་འགུགས། །
འགྲན་བྲལ་སྨྲ་བའི་དབང་ཕྱུག་ཆེན་མོ་ཐུབ་བསྟན་མཛེས་རྒྱན་
ཉིན་མོར་བྱེད། །
གསོལ་འདེབས་བུ་ལ་བརྩེ་བས་རྗེས་བཟུང་འཇམ་དཔལ་རྡོ་
རྗེས་ཤིས་པར་སྩོལ། །

མཐོང་བ་ཙམ་གྱིས་དད་པའི་སྤུ་ལོང་གཡོ། །
ཐོས་པ་ཙམ་གྱིས་སྲིད་ཞིའི་དཔལ་ཡོན་འཕེལ། །
ཕན་བདེའི་ལེགས་ཚོགས་ཆར་ལྟར་འབེབས་མཛད་པ། །
དཔལ་ལྡན་བླ་མ་སྙིང་དབུས་པདྨོར་རོལ། །
བསྐལ་མང་གོང་ནས་མངོན་བྱང་ཆུབ་ཀྱང་འགྲོ་རྣམས་ཐུགས་
བརྩེས་མི་འདོར་ཕྱིར། །
མཚན་དཔེའི་མེ་ཏོག་མཛེས་མདངས་བཀྲ་ཞིང་ཡན་ལག་དྲུག་
ཅུའི་སྒྲ་དབྱངས་སྒྲོག །
སྐྱབས་མེད་འགྲོ་བའི་མགོན་དུ་བྱོན་ནས་འབྲེལ་ཚད་བདེ་ལྡན་
དག་ཞིང་དུ། །
འདྲེན་པའི་དེད་དཔོན་ཡིད་བཞིན་ནོར་བུས་མི་འབྲལ་ཚེ་རབས་
ཕྲེང་བར་སྐྱོངས། །
སྐྱབས་རྗེ་གང་གི་ཐུགས་བརྩེས་རྗེས་བཟུང་ནས། །
ལེགས་གསུངས་རྡོ་རྗེའི་ཚིག་གི་ཕྲེང་བ་རྣམས། །

སྐལ་བཟང་འཁོར་ལ་དགའ་སྟོན་འགྱེད་པའི་ཚུལ། །
མི་བརྗེད་དྲན་པའི་གཟུངས་སུ་བཏབ་པ་ཉིད། །
རྫོགས་པའི་སངས་རྒྱས་མྱུར་དུ་འགྲུབ་བྱེད་སྨོན་ལམ་ཡོངས་ཀྱི་
རྒྱལ་པོ་འདིར། །
ཆོས་རྗེ་བླ་མའི་ཞལ་གསུངས་གསུང་སྒྲོས་ལྗགས་ཆབ་དྲོན་མོས་
བྲན་པ་དག །
མ་འོངས་ཐར་འདོད་སྐྱེ་འགྲོ་ཡོངས་ལ་ཕན་བདེའི་གྲུ་ཆར་སྟེར་
ཕྱིར་དུ། །
མ་འདྲེས་འཇའ་ཚོན་ཇི་ལྟ་བ་བཞིན་ཡི་གེའི་ལམ་ནས་འདིར་
གསལ་བྱ། །
༄༅། །དུས་གསུམ་སངས་རྒྱས་ཐམས་ཅད་ཀྱི་ངོ་བོ་རིགས་དང་
དཀྱིལ་འཁོར་རྒྱ་མཚོའི་ཁྱབ་བདག་བཀའ་དྲིན་མཚུངས་པ་མེད་
པ་རྗེ་བཙུན་དཔལ་མགོན་རྩ་བའི་བླ་མ་རིན་པོ་ཆེ་རྣམས་ཀྱི་ཞབས་
ཀྱི་རྡུལ་དྲི་མ་མེད་པ་ལ་མགོ་བོས་རབ་ཏུ་བཏུད་དེ་གུས་པས་
ཕྱག་འཚལ་ཞིང་སྐྱབས་སུ་མཆིའོ་བྱིན་གྱིས་བརླབ་པར་མཛད་

དུ་གསོལ། གང་གི་ཞལ་བཟང་ལྟ་བས་མི་ངོམས་གེ་སར་འཛུམ་
པའི་མདངས་བཀྲ་ཞིང༌། །མཚན་དཔེའི་གཟི་འོད་ཟེའུ་འབྲུ་
གསལ་བས་འགྲོ་ཀུན་མིག་གི་བདུད་རྩིར་གྱུར། །ཐུགས་རྗེའི་
འདབ་མ་ཀུན་ནས་དཀྱུས་རིང་འཇིག་རྟེན་གསུམ་གྱི་ཁོངས་ཁྱབ་
པ༑ ༑ཐུབ་དབང་པདྨ་དཀར་པོའི་ཞབས་པད་དེ་རིང་བདག་བློའི་
པད་མཚོར་སྐྱོངས། །རྒྱལ་ཀུན་མཁྱེན་བརྩེ་ནུས་པའི་ངོ་བོ་ཉིད། །
བགྲང་ཡས་དཀྱིལ་འཁོར་འཁོར་ལོ་ལེགས་འཆང་ནས། །ཞིང་
འདིར་སློབ་དཔོན་ཚུལ་བཟུང་ཐེག་མཆོག་གི །སྟོན་པ་མཚུངས་
མེད་པདྨ་ཀ་ར་རྒྱལ། །ཆོས་ཟད་ཀློང་དུ་ཆོས་སྐུའི་དགོངས་པ་
བརྙེས༑༑འོད་གསལ་དབྱིངས་སུ་ལོངས་སྐུའི་ཞིང་སྣང་གཟིགས། །
གདུལ་བྱའི་སྣང་ངོར་སྤྲུལ་སྐུའི་འགྲོ་དོན་མཛད། །ཀུན་མཁྱེན་
ཆོས་ཀྱི་རྒྱལ་པོ་ལ་ཕྱག་འཚལ། །སྨྲ་བའི་སེང་གེའི་མཁྱེན་རབ་
སྙིང་ལ་ཤར། །ཀུན་ཏུ་བཟང་པོའི་སྨོན་ལམ་རྣམ་པར་སྦྱངས། །
སྲས་བཅས་རྒྱལ་བའི་ཕྲིན་ལས་འཛིན་མཛད་པ། །འཇམ་དབྱངས་
བླ་མའི་ཞབས་ལ་གསོལ་བ་འདེབས། །དགོངས་བརྡ་སྙན་བརྒྱུད་
རིག་འཛིན་བླ་མ་དང་། །ཞི་ཆགས་ཁྲོ་བོའི་ཚུལ་འཆང་ཡི་དམ་
ལྷ༑ ༑གནས་གསུམ་མཁའ་འགྲོ་རྒྱུད་གསུམ་དྲེགས་ཚོགས་

བཅས༑ ༑རབ་འབྱམས་རྩ་གསུམ་ལྷ་ལ་མགོས་ཕྱག་འཚལ། །
སྲིད་གསུམ་སྡུག་བསྔལ་ཇི་འདྲ་ཁྱེད་ཀྱིས་མཁྱེན། །དམྱལ་སོགས་
མེ་དཔུང་ཞི་བར་བགྱིད་ལ་སོགས། །སེམས་ཅན་དོན་ལ་མྱུར་
དུ་བདག་བརྩོན་ན། །དམ་པ་རྣམས་ཀྱིས་ནུས་མཐུ་བསྩལ་ཏུ་
གསོལ༑ ༑གང་ཚེ་བདག་གིས་གཞན་ཕན་སེམས་ཀྱིས་སུ། །སྙིང་
དབུས་པདྨོར་གཞོན་ནུ་ཁྱེད་དྲན་ནས། །ལེགས་བཤད་བདུད་
རྩིའི་སྒྲ་དབྱངས་སྒྲོག་བགྱིད་ན། །འཇམ་དཔལ་བདག་གི་ཡིད་
ལ་དཔལ་སྩོལ་ཅིག །གང་དག་ཕྱོགས་བཅུ་སྟོང་གི་འཇིག་རྟེན
ན༑ ༑བདེ་གཤེགས་སློབ་མར་གྱུར་བ་གང་སུ་དག །དེང་འདིར་
སྟོན་པའི་ཆོས་ཀྱི་ཆར་འབེབས་ཀྱིས། །གསན་པར་འདོད་པ་
ཐམས་ཅད་འདིར་གཤེགས་ཤིག །ནམ་མཁའ་དང་མཉམ་པའི་
སེམས་ཅན་ཐམས་ཅད་ཀྱི་དོན་དུ་གཏན་བདེ་བླ་ན་མེད་པ་ཡང་
དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་
པར་བྱ། དེའི་ཆེད་དུ་དམ་པའི་ཆོས་གང་ཞིག་གསན་ནས་དོན་
ཉམས་སུ་བླང་བར་བགྱིའོ་སྙམ་པའི་བྱང་ཆུབ་མཆོག་ཏུ་ཐུགས་
བསྐྱེད་པ་དང་ཆོས་ཉན་པའི་ཀུན་ཏུ་སྤྱོད་པ་རྣམས་ཀྱང་བླང་དོར་
མ་འཆོལ་བར་བགྱིས་ཏེ་གསན་འཚལ། དེ་ལ་གང་གསན་པར་

བྱ་བའི་ཆོས་ནི། འཕགས་པ་བཟང་པོ་སྤྱོད་པའི་སྨོན་ལམ་གྱི་
འགྲེལ་ཆུང་འཕགས་མཆོག་རྣམས་ཀྱི་རྣམ་པར་ཐར་བ་མཐའ་
དག་ལ་འཇུག་པའི་སྒོ་ཞེས་བྱ་བ། དེ་བཞིན་གཤེགས་པ་སྲས་
དང་བཅས་པ་ཐམས་ཅད་དང་བྱང་ཆུབ་སེམས་དཔའ་ཀུན་ཏུ་
བཟང་པོ་ལ་ཕྱག་འཚལ་ལོ། །ཚོགས་གཉིས་རྒྱ་མཚོ་ལས་འཁྲུངས་
པའི༑ ༑རྫོགས་སངས་རྒྱས་ཀུན་ལ་བཏུད་དེ། །གང་གི་ཞིང་དང་
རྣམ་ཐར་ལ། །འཇུག་པའི་སྒོ་བརྒྱ་དབྱེ་བར་བྱ། །དེ་ལ་འདིར་
སངས་རྒྱས་ཀྱི་གསུང་ཕལ་མོ་ཆེའི་ནང་ན་སྡོང་པོ་བཀོད་པའི་
མདོ་ཞེས་བྱ་བ་བྱང་ཆུབ་སེམས་དཔའི་སྤྱོད་པ་རབ་འབྱམས་སྟོན་
པ་མཇུག་གི་ཆ་ལས་བཀོལ་བ་སྨོན་ལམ་གྱི་མདོ་འདི་ཉིད་སུ་
ཞིག་གིས་བཏབ་ཅེ་ན། སྔོན་གཞོན་ནུ་ནོར་བཟང་གིས་འཕགས་
པ་འཇམ་དཔལ་ནས་བྱམས་པའི་བར་གྱི་དགེ་བའི་བཤེས་གཉེན་
མང་པོ་བསྟེན་པའི་མཐར། འཇམ་དཔལ་གྱི་བྱིན་རླབས་ཀྱི་མཐུས་
ཡེ་ཤེས་ཀྱི་སྤྱོད་ཡུལ་ཡངས་པར་བརྙེས་ནས་ཀུན་ཏུ་བཟང་པོའི་
སྤྱོད་པའི་དཀྱིལ་འཁོར་ལ་ཞུགས་ནུས་པར་གྱུར་ཏེ། བྱང་ཆུབ་
སེམས་དཔའ་ཀུན་ཏུ་བཟང་པོ་ཉིད་དགེ་བའི་བཤེས་གཉེན་དུ་
ཐོབ་པ་ན། དེའི་རྣམ་པར་ཐར་པ་བསམ་གྱིས་མི་ཁྱབ་པའི་ཡེ་

ཤེས་ཀྱི་རྣམ་འཕྲུལ་མཐའ་ཡས་པ་བཀོད་པའི་སྤྲིན་ཆེན་པོ་གཞོན་
ནུ་ནོར་བཟང་ལ་གསུངས་པ། ཇི་སྐད་དུ། བྱང་ཆུབ་སེམས་དཔའ་
སེམས་དཔའ་ཆེན་པོ་ཀུན་ཏུ་བཟང་པོས་བསྐལ་པ་ནས་བསྐལ་
པ་འབྱམས་ཀླས་པ་འཇིག་རྟེན་ཁམས་གཅིག་ནས་གཅིག་ཏུ་
བརྒྱུད་པ། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཕྲ་མོ་ཇི་
སྙེད་པ་དག་བསྣན་ཏེ་མངོན་པར་བརྗོད་པའི་ཕྱིར་ཚིགས་སུ་བཅད་
པའི་དབྱངས་ཀྱིས་སྨོན་ལམ་བཏབ་པ། ཇི་སྙེད་སུ་དག་སོགས་
འབྱུང་བ་ཡིན་ནོ། །འདི་ནི་མདོ་ཕལ་པོ་ཆེ་ཟེར་ནི། སྤྱིར་འབུམ་
བཞི་ཟེར་རྒྱུ་ཡོད་ཨོས་དར། ཚིགས་སུ་བཅད་པ་འབུམ་རྒྱས་པ།
འབུམ་ཏིང་འཛིན་རྒྱལ་པོ་ཏིང་ངེ་འཛིན་གྱི་འབུམ། སྤྱོད་ཡུལ་
ཡོངས་སུ་རྫོགས་པའི་ཕལ་པོ་ཆེའི་མདོ་ནི་བྱང་ཆུབ་སེམས་དཔའི་
སྤྱོད་པའི་འབུམ། དེ་ལྟ་བུའི་འབུམ་མདོ་ཁ་ཤས་ཡོད་ནི་རེད།
བྱང་ཆུབ་སེམས་དཔའི་སྤྱོད་ཡུལ་རྣམ་པར་དག་པ་མི་འདྲ་བ་
འབུམ་བསྟན་པ་ནི་ཕལ་པོ་ཆེ་རེད། ཕལ་པོ་ཆེའི་མཇུག་གི་ལེའུ་
དེ་ནི་སྡོང་པོ་རྒྱན་པའི་མདོ་ཟེར་ནི་རེད། སྡོང་པོ་རྒྱན་པའི་མདོའི་
མཇུག་ན། བྱང་ཆུབ་སེམས་དཔའ་ནོར་བཟང་གིས་ཐོག་མར་
རྒྱ་ནག་རི་བོ་རྩེ་ལྔའི་ནོར་བཟང་ཕུག་པར་མགོན་པོ་འཇམ་པའི་

དབྱངས་བཞུགས་སྐབས་སུ་དང་པོ་བྱང་ཆུབ་མཆོག་ཏུ་ཐུགས་
བསྐྱེད༑ དེ་ནས་དགེ་བའི་བཤེས་གཉེན་བརྒྱ་རྩ་བརྒྱད་བསྟེན་
ནས་མཐར་བྱམས་པ་བསྟེན། བྱམས་པས་ལུང་བསྟན་ནས་ཀུན་
ཏུ་བཟང་པོའི་དཀྱིལ་འཁོར་ལ་འཇུག་པར་སྨོན་དེ། ནས་བཟུང་
བྱང་ཆུབ་སེམས་དཔའ་ཀུན་ཏུ་བཟང་པོའི་སྨོན་ལམ་བཏབ་པ་
རེད༑ སྨོན་ལམ་འདི་དུས་གསུམ་གྱི་སངས་རྒྱས་ཐམས་ཅད་ཀྱིས་
མཛད་པ་དང་། སྨོན་ལམ་ཐམས་ཅད་ཕྱོགས་གཅིག་ཏུ་བསྡུས་
པ་དེ། སྨོན་ལམ་འདིའི་ནང་ལ་འདུས་ཡོད་ནི་རེད། འདིའི་ནང་
དུ་མ་འདུས་པའི་སངས་རྒྱས་དང་བྱང་ཆུབ་སེམས་དཔའ་རྣམས་
ལ་སྨོན་ལམ་གཞན་གང་ཡང་འདེབས་རྒྱུ་ཡོད་ནི་མ་རེད། དེའི་
ཕྱིར་ན་དེ་ནི་ཇི་ལྟར་ཡིན་ཞེ་ན། འདི་འཆད་པ་ལ་གསུམ་སྟེ།
ཀླད་དོན། གཞུང་དོན། མཇུག་གི་དོན་ནོ། །བསྟན་བཅོས་གང་
ཡིན་ཡང་ཀླད་ཀྱི་དོན་གཞུང་དོན་མཇུག་གི་དོན་ཏེ་གསུམ་ཡོད་
ནི་རེད།
དང་པོ་ལ་མཚན་དོན་དང་འགྱུར་ཕྱག་གཉིས་ལས་མཚན་དོན་ནི།
རྒྱ་གར་སྐད་དུ། ཨཱརྱ་བྷ་དྲ་ཙརྱ་པྲ་ཎི་དྷཱ་ན་རཱ་ཛ། ཞེས་པ་དེ་རྒྱ་གར་

སྐད་ཀྱི་དབང་དུ་བྱས་པ་རེད། བོད་སྐད་དུ། འཕགས་པ་བཟང་པོ་
སྤྱོད་པའི་སྨོན་ལམ་གྱི་རྒྱལ་པོ། ཞེས་གསུངས་ནི་རེད། བཟང་པོ་
ཟེར་ན་ཀུན་ཏུ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་ཞེས་གསུངས་
ནི་རེད། འདིར་ནི་སྨོན་ལམ་འདེབས་པ་པོའི་མིང་གིས་བཏགས་
ནི་རེད། སྨོན་ལམ་ཐམས་ཅད་ཀྱི་རྒྱལ་པོ་མཆོག་ཏུ་གྱུར་པ་འདི་
ཡིན་ཟེར་ནི་རེད། གཉིས་པ་ནི། འཕགས་པ་འཇམ་དཔལ་གཞོན་
ནུར་གྱུར་པ་ལ་ཕྱག་འཚལ་ལོ། །གསུངས་པ་ནི་འགྱུར་ཕྱག་རེད།
ལོ་ཙཱ་བ་ཡེ་ཤེས་སྡེ་སོགས་ཀྱིས་འདི་ཉིད་སྔ་འགྱུར་གྱི་དུས་སུ་བསྒྱུར་
བའི་གནས་སྐབས་ན་རང་གི་ལྷག་པའི་ལྷ་ལ་ཕྱག་འཚལ་བ་ནི་འགྱུར་
ལ་བར་ཆད་མི་འབྱུང་བའི་ཕྱིར་དུ་འཇོག་ནའང་ཆོག་གསུངས་ནི་
རེད༑ འདིར་མངོན་པ་དང་མངོན་པའི་ཕྱོགས་སུ་གཏོགས་པའི་རྒྱུ་
མཚན་གྱིས་འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། །ཞེས་གསུངས་སོ། །
གཉིས་པ་གཞུང་དོན་ལ་གསུམ་སྟེ། སྔོན་འགྲོ་ཡན་ལག་བདུན་པས་
རྒྱུད་དག་པར་བྱ་བ། དངོས་གཞི་སྨོན་ལམ་གྱི་རབ་དབྱེ་རྒྱས་པར་
བཤད་པ། རྗེས་ཕན་ཡོན་བསྟན་པས་མཇུག་བསྡུ་བའོ།།
དང་པོ་ལའང་བདུན་གསུངས་ནི་རེད།

དེ་ཡང་སྤྱིར་ཚོགས་བསགས་སྒྲིབ་པ་སྦྱངས་བ་དང་། དེའི་འཕྲོས་
བསམ་པ་བྱང་ཆུབ་མཆོག་ཏུ་སེམས་བསྐྱེད་པ། དེའི་རྗེས་སུ་སྨོན་
ལམ་བཏབ་ན་སྨོན་ལམ་ངེས་པར་དུ་འགྲུབ་ནི་རེད། རང་ཁར་
བསམ་པ་བཟང་པོས་སྨོན་ལམ་བཏབ་ན་སྨོན་ལམ་མི་འགྲུབ་པ་
མིན་ཡང་། སྨོན་ལམ་འགྲུབ་པའི་རྐྱེན་བཟང་པོ་ནི་ཚོགས་བསགས་
སྒྲིབ་སྦྱངས་སྔོན་དུ་འགྲོ་དགོས་ནི་རེད། སྤྱིར་ན་ཚོགས་བསགས་
སྒྲིབ་སྦྱངས་དགེ་བ་གོང་འཕེལ་དུ་སྤེལ་བར་བྱ་རྒྱུ་དེ་ལ་བསགས་
སྦྱངས་སྤེལ་གསུམ་ཟེར་ནི་རེད། ཐམས་ཅད་པོ་སྤྱི་རིགས་ནས་
ཕྱོགས་གཅིག་ཏུ་བསྡུས་ན་ཐེག་པ་ཆེན་པོའི་མདོ་སྡེ་ཐམས་ཅད་ཀྱི་
ནང་ན་ཡན་ལག་བདུན་པའི་ནང་དུ་འདུས་ཡོད་པར་གསུངས་ཡོད་
ནི་རེད། དེས་ན་ཡན་ལག་བདུན་པ་དེ་རིམ་བཞིན་བཤད་ནི་ཡིན།
ཇི་སྐད་དུ། ཕྱག་མཆོད་བཤགས་དང་ཡི་རང་བ། །ཆོས་སྟོན་བསྐུལ་
དང་བཞུགས་གསོལ་བསྔོ། །ཞེས་པ་ལྟར་ཕྱག་འཚལ་བ་དང་། མཆོད་
པ་འབུལ་བ། སྡིག་པ་བཤགས་པ། དགེ་བ་ལ་རྗེས་སུ་ཡི་རང་བ།
ཆོས་ཀྱི་འཁོར་ལོ་བསྐོར་བར་བསྐུལ་བ། མྱ་ངན་ལས་མི་འདའ་
བར་གསོལ་བ་འདེབས་པ། དགེ་རྩ་བྱང་ཆུབ་ཏུ་བསྔོ་བ་དེ་རྣམས་
ལ་ཡན་ལག་བདུན་པ་ཟེར་ནི་རེད། དེའི་ནང་གི་དང་པོ་ཕྱག་འཚལ་

བའི་ཡན་ལག་ལ་ཡང༌། མདོར་བསྟན་པ་དང༌། རྒྱས་པར་བཤད་
པ་གཉིས་ལས། དང་པོ་ནི།
ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །
དུས་གསུམ་གཤེགས་པ་མི་ཡི་སེངྒེ་ཀུན། །
བདག་གིས་མ་ལུས་དེ་དག་ཐམས་ཅད་ལ། །
ལུས་དང་ངག་ཡིད་དང་བས་ཕྱག་བགྱི་འོ། །
ཞེས་གསུངས་ཏེ་ཕྱག་འཚལ་བའི་ཡན་ལག་མདོར་བསྟན་ནི་རེད།
ཕྱག་གང་ལྟར་འཚལ་ན་ཇི་སྙེད་སུ་དག་ཕྱོགས་བཅུའི་འཇིག་རྟེན་
ན་གསུངས་ནས། ཕྱོགས་བཅུའི་འཇིག་རྟེན་གྱི་ཁམས་ཕྱོགས་བཞི་
ཤར་ལྷོ་ནུབ་བྱང་། མཚམས་བཞི་སྟེང་འོག་གཉིས་དང་བཅུ་རེད།
ཕྱོགས་བཅུས་མ་བསྡུས་པའི་ས་ཞིག་མེད་ལ། དེའི་ཁྱོན་ན།
དུས་གསུམ་གཤེགས་པ་མི་ཡི་སེངྒེ་ཀུན། །ཞེས་འདས་མ་འོངས་ད་
ལྟ་དུས་གསུམ་ན་བཞུགས་པའི་མི་ཡི་སེངྒེ་ཟེར་ན་སངས་རྒྱས་རེད།
བདག་གིས་མ་ལུས་དེ་དག་ཐམས་ཅད་ལ། །ལུས་དང་ངག་ཡིད་
དང་བས་ཕྱག་བགྱིའོ། །ཞེས་གསུངས་པའི་དོན་ནི། ཕྱོགས་བཅུའི་

བཟང་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
ཞིང་རབ་འབྱམས་ན་སྔོན་འདས་པའི་དུས་སུ་གཤེགས་ཟིན་པ་དང་།
ད་ལྟར་བཞུགས་པ། མ་འོངས་པར་འབྱོན་པར་འགྱུར་བའི་རྒྱལ་
བ་སྲས་དང་བཅས་པ་ཐམས་ཅད་ལ། ལུས་གུས་པས་ཕྱག་འཚལ་
རྒྱུ་དེ་ནི་ལག་པས་ཐལ་མོ་སྦྱར། མགོ་བོས་བཏུད་དེ། གུས་པའི་
རྣམ་འགྱུར་ཁྱད་པར་ཅན་ཞིག་ལ་ཟེར་ནི་རེད། ངག་གིས་ཕྱག་
འཚལ་ཟེར་རྒྱུ་དེ་ནི། རྒྱལ་བ་སྲས་དང་བཅས་པའི་ཡོན་ཏན་བརྗོད།
རྒྱལ་བ་སྲས་དང་བཅས་པ་ལ་གསོལ་བ་འདེབས་པ་དང༌། རྒྱལ་
བ་སྲས་དང་བཅས་པ་ལ་དད་པའི་གདུང་ཤུགས་དྲག་པོས་འབོད་
པ་ལ་ཟེར་ནི་རེད། ཡིད་ཀྱིས་ཕྱག་འཚལ་ཟེར་རྒྱུ་དེ་ནི། རྒྱལ་བ་
སྲས་དང་བཅས་པའི་ཡོན་ཏན་རྗེས་སུ་དྲན་ནས་དུས་ཇི་སྲིད་བྱང་
ཆུབ་སྙིང་པོ་མ་ཐོབ་ཀྱི་བར་དུ་ཡོངས་སུ་མི་གཏོང་བར་བྱ་སྙམ་པའི་
དམ་བཅའ་དང་མི་འབྲལ་བ་དེ་རེད། དེའི་ཕྱིར་ན་རྒྱལ་བ་སྲས་
བཅས་ཇི་སྙེད་ཅིག་ཡོད་པ་ཐམས་ཅད་ལ་རང་གིས་ལུས་ངག་ཡིད་
གསུམ་གུས་པས་ཕྱག་འཚལ་ལོ། །གསུངས་ནས་མདོར་བསྟན་ནི་
རེད༑

གཉིས་པ་རྒྱས་པར་བཤད་པ་ལ་གསུམ་སྟེ།
བཟང་པོ་སྤྱོད་པའི་སྨོན་ལམ་སྟོབས་དག་གིས། །
རྒྱལ་བ་ཐམས་ཅད་ཡིད་ཀྱི་མངོན་སུམ་དུ། །
ཞིང་གི་རྡུལ་སྙེད་ལུས་རབ་བཏུད་པ་ཡིས། །
རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །
ཞེས་གསུངས་ཏེ། བྱང་ཆུབ་སེམས་དཔའ་ཀུན་ཏུ་བཟང་པོའི་བྱིན་
རླབས་དང་ཐུགས་རྗེའི་སྟོབས་ལས་རྒྱལ་བ་ཐམས་ཅད་ཡིད་ཀྱི
མངོན་སུམ་དུ་བསྒོམ་རྒྱུ་དེ་ཡང༌། སངས་རྒྱས་གཅིག་དང་གཉིས་
ཙམ་མ་ཡིན་པར་ཕྱོགས་བཅུའི་ཞིང་རབ་འབྱམས་ན་རྡུལ་ཕྲན་བསམ་
གྱིས་མི་ཁྱབ་པ་ཞིག་ཡོད། རང་ཅག་གིས་དཔེར་ན་ས་གཞི་རི་རབ་
དང་བཅས་པ་ཡུངས་འབྲུ་ཙམ་རེ་བྱས་ཏེ་བརྩི་དགོས་ན་གྲངས་མེད་
པ་ཞིག་ཡོད་ལ། དེ་འདྲ་བ་རྒྱལ་བ་ཐམས་ཅད་ཡིད་ཀྱིས་མངོན་
སུམ་དུ་དམིགས་ཤིང་རང་གི་ལུས་དེ་ཡང་གཅིག་མ་ཡིན་པར་ལུས་
ཀྱང་གྲངས་མེད་པ་དཔག་ཏུ་མེད་པ་མང་པོ་ཞིག་ཏུ་སྤྲུལ་ནས་རྒྱལ་

བ་ཐམས་ཅད་ལ་ཕྱག་འཚལ་ལོ་གསུངས་ནི་རེད།
ཡིད་ཀྱིས་ཕྱག་འཚལ་བ་ནི།
རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །
སངས་རྒྱས་སྲས་ཀྱི་དབུས་ན་བཞུགས་པ་དག །
དེ་ལྟར་ཆོས་ཀྱི་དབྱིངས་རྣམས་མ་ལུས་པ། །
ཐམས་ཅད་རྒྱལ་བ་དག་གིས་གང་བར་མོས། །
ཞེས་གསུངས་པའི་དོན་ནི། ཡིད་ཀྱིས་རྡུལ་ཆ་མེད་གཅིག་གི་གོ་ས་
ན་ཡང་ཕྱོགས་བཅུའི་ཞིང་རབ་འབྱམས་ཀྱི་རྡུལ་གྱི་གྲངས་དང་མཉམ་
པའི་རྒྱལ་བ་སྲས་བཅས་ཡོད་པར་བསམ། སངས་རྒྱས་དེ་དག་
ཀྱང་སྲས་བྱང་ཆུབ་སེམས་དཔའ་ཉན་ཐོས་རང་རྒྱལ་ཐམས་ཅད་ཀྱི་
དབུས་ན་ལྷང་ངེ་ལྷམ་མེ་ལྷན་ནེ་བཞུགས་ཡོད་པར་དམིགས་ཡོད་
ནི་རེད། དེ་བཞིན་དུ་ཕྱོགས་བཅུའི་ཞིང་གི་རྡུལ་ཇི་སྙེད་ཡོད་པ་རེ་
རེའི་ཁྱོན་ན་ཡང་སངས་རྒྱས་བྱང་ཆུབ་སེམས་དཔའ་གྲངས་མེད་པ་
ཞིག་བཞུགས་ཡོད་པར་དམིགས། དེ་དག་ཐམས་ཅད་ལ་གུས་པ་

དང་དད་པ་བྱེད་པ་དེ་ནི་ཡིད་ཀྱིས་ཕྱག་འཚལ་ནི་རེད། མདོར་ན་
གནམ་ས་བར་སྣང་གི་ཁྱོན་མ་ལུས་པ་ཐམས་ཅད་ཀུན་ཀྱང་རྒྱལ་བ་
སྲས་བཅས་ཀྱིས་ཡོངས་སུ་གང་ཡོད་བསམས་ནས་ཕྱག་འཚལ་རྒྱུ་
དེ་ཡིད་ཀྱིས་ཕྱག་འཚལ་བ་ཡིན།
ངག་གི་ཕྱག་འཚལ་བ་ནི།
དེ་དག་བསྔགས་པ་མི་ཟད་རྒྱ་མཚོ་རྣམས། །
དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །
༢) རྒྱལ་བ་ཀུན་གྱི་ཡོན་ཏན་རབ་བརྗོད་ཅིང༌། ། 
བདེ་བར་གཤེགས་པ་ཐམས་ཅད་བདག་གིས་བསྟོད། །
ངག་གི་ཕྱག་འཚལ་རྒྱུ་དེ་ནི་རྒྱལ་བ་སྲས་བཅས་དེ་དག་ལ་བསྟོད་
བསྔགས་བྱེད་རྒྱུ་དེ་ཡིན། རང་གི་ལུས་དེ་ཡང་ལུས་དུ་མ། ལུས་རེ་
རེ་ལ་ཡང་མགོ་དུ་མ་ཡོད་པར་བསམ། མགོ་རེ་རེས་ཀྱང་དབྱངས་
ཀྱི་ཡན་ལག་དུ་མ་ལེན་ཅིང་། དེ་ཡང་འགྱུར་ཁུགས་དང་འདེགས་
འཇོག་སོགས་དབྱངས་ཀྱི་ཡན་ལག་དྲུག་དང་ལྡན་པའི་དབྱངས་སྙན་

མོ་སྣ་ཚོགས་པས་བདེ་བར་གཤེགས་པ་རྒྱལ་བ་སྲས་བཅས་ཀྱི་ཡོན་
ཏན་རྗེས་སུ་བརྗོད་པ་ངག་གི་ཕྱག་འཚལ་བ་ཡིན་ནོ། །
གཉིས་པ། མཆོད་པ་འབུལ་བའི་ཡན་ལག་ལ་གཉིས་ཏེ། བླ་ན་
ཡོད་པ་དང་མེད་པའོ། །དང་པོ་ནི།
མེ་ཏོག་དམ་པ་ཕྲེང་བ་དམ་པ་དང༌། །
སིལ་སྙན་རྣམས་དང་བྱུག་པ་གདུཊ་མཆོག་དང༌། །
མར་མེ་མཆོག་དང་བདུག་སྤོས་དམ་པ་ཡིས། །
རྒྱལ་བ་དེ་དག་ལ་ནི་མཆོད་པར་བགྱི། །
ཞེས་གསུངས་ནས་རྒྱལ་བ་སྲས་བཅས་ལ་འབུལ་རྒྱུ་དེ་ནི་འཇིག་
རྟེན་གྱི་ཁམས་ན་ཆུ་དང་རི་དང་ནགས་ཚལ་ལ་སོགས་པ་ཐམས་
ཅད་ལས་སྐྱེས་པའི་མེ་ཏོག་རྣམ་པ་སྣ་ཚོགས་དཀར་སེར་དམར་ལྗང་
ཨུཏྤལ་ཀུ་མུ་ད་ལ་སོགས་པའི་མེ་ཏོག་རྣམ་པ་སྣ་ཚོགས་དང་། དེ་
བཞིན་དུ་མེ་ཏོག་གི་ཕྲེང་བ། རིན་པོ་ཆེའི་ཕྲེང་བའི་བྱེ་བྲག་རྣམ་པ་
སྣ་ཚོགས་དང་། འབུད་དཀྲོལ་བརྡུང་བྱ་སོགས་སིལ་འཁྲོལ་སྙན་

པའི་སྒྲ་རྣམས་དང་། རྒྱལ་བ་སྲས་བཅས་ཀྱི་སྐུ་ལ་སྐུ་ཕྱིས་བྱེད་པའི་
དྲི་ཆབ། ཙནྡན་ག་བུར་ལ་སོགས་པའི་དྲི་བཟང་པོ་རྣམ་པ་སྣ་ཚོགས་
ཀྱི་ཆུ་ཡིས་སྐུ་ལུས་ལ་བྱུག་བྱེད་ཀྱི་མཆོད་པ་སྣ་ཚོགས་འབུལ་རྒྱུ་དང་།
ཚ་གདུང་སྐྱོབ་བྱེད་དུ་རིན་པོ་ཆེའི་གདུགས་དང་། མར་མེ་མཆོག་
རང་བྱུང་གི་མར་མེ་ཉི་མ་དང་ཟླ་བ་སྐར་མ་ལ་སོགས་པ་དང་བཟོས་
པ་ནི་འབྲི་མར་རྩི་མར། གཞན་ཡང་ཤིང་རས་འོད་ཀྱི་མདངས་འཇིག་
རྟེན་གྱི་ཁམས་ན་འོད་ཇི་སྙེད་ཅིག་ཡོད་པ་ཐམས་ཅད་མར་མེ་དེ་དག་
མར་མེ་དམ་པ་ཡིན་ནོ། །དེ་དག་ཀྱང་རྒྱལ་བ་སྲས་བཅས་ཐམས་
ཅད་ལ་མཆོད་གསུངས་ནི་རེད།
ན་བཟའ་དམ་པ་རྣམས་དང་དྲི་མཆོག་དང༌། །
ཕྱེ་མ་ཕུར་མ་རི་རབ་མཉམ་པ་དང༌། །
བཀོད་པ་ཁྱད་པར་འཕགས་པའི་མཆོག་ཀུན་གྱིས། །
རྒྱལ་བ་དེ་དག་ལ་ནི་མཆོད་པར་བགྱི།
ཞེས་ན་བཟའ་གོས་ཀྱི་རིགས་བྱེད་སྲབ་འཇམ་མཉེན་པའི་ན་བཟའ་
རྣམ་པ་སྣ་ཚོགས་དང་། དྲི་ཞིམ་གྱི་ཆག་དར་དང་དྲི་བཟང་པོའི་ཕྱེ་

མ་ཐུམ་པོར་བྱས་ནས་རི་རབ་དང་མཉམ་པ་མང་པོ་སྤུངས་པ་དང་།
གཞན་ཡང་མཆོད་པའི་བྱེ་བྲག་ཀུན་ཀྱང་དཔེར་ན་ཡོན་ཆབ་ལྟ་བུ་
གཅིག་ལ་མཚོན་ན་ཡོ་རེག་གི་སྐྱོན་སོགས་ཀྱིས་མ་གོས་པ་བཀོད་
པ་ཁྱད་པར་འཕགས་པ་ཡིད་དུ་འོང་བ་གཙང་ལ་དགའ་ཞིང་སྤྲོ་བར་
བྱེད་པ་དེ་ལྟ་བུའི་མཆོད་པ་ཀུན་གྱིས་རྒྱལ་བ་སྲས་བཅས་ཐམས་
ཅད་ལ་མཆོད་གསུངས་ནི་རེད།
གཉིས་པ་བླ་ན་མེད་པའི་མཆོད་པ་ནི།
མཆོད་པ་གང་རྣམས་བླ་མེད་རྒྱ་ཆེ་བ། །
དེ་དག་རྒྱལ་བ་ཐམས་ཅད་ལ་ཡང་མོས། །
བཟང་པོ་སྤྱོད་ལ་དད་པའི་སྟོབས་དག་གིས། །
རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །
བླ་ན་མེད་པའི་མཆོད་པ་དེ་བྱང་ཆུབ་སེམས་དཔའ་ཀུན་ཏུ་བཟང་
པོ་དང༌། བྱང་ཆུབ་སེམས་དཔའ་འཇམ་པའི་དབྱངས་ལ་སོགས་
པའི་རྒྱལ་བ་སྲས་བཅས་རྣམས་ཀྱི་མཆོད་རྒྱུ་དེ་བླ་ན་མེད་པའི་

མཆོད་པ་ཡིན་གསུངས་ནི་རེད། དེའི་མཆོད་པའི་དངོས་པོ་རང་
རང་གིས་དཔེར་ན། བྱང་ཆུབ་སེམས་དཔའ་ཀུན་ཏུ་བཟང་པོའི་
ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོ། འོད་ཟེར་རེ་རེའི་
རྩེ་ལ་ཡང་ཀུན་ཏུ་བཟང་པོ་དཔག་ཏུ་མེད་པ་འཕྲོ། ཀུན་ཏུ་བཟང་
པོ་རེ་རེའི་ཐུགས་ཀ་ནས་ཀྱང་འོད་ཟེར་དཔག་ཏུ་མེད་པ་འཕྲོ། དེ་
རེ་རེའི་ཕྱག་ན་མཆོད་རྫས་བསམ་གྱིས་མི་ཁྱབ་པ་སྤྲུལ་ནས་ནམ་
མཁའ་བར་སྣང་གི་ཁྱོན་མ་ལུས་པ་ཡོངས་སུ་གང་བར་གྱུར་པ་དེ་
དག་ཀུན་ཀྱང་མཐོང་བ་དང་རེག་པ་ཡིད་ལ་དྲན་པ་ཙམ་གྱིས་ཀྱང་
བྱང་ཆུབ་ཀྱི་ཡན་ལག་བདུན་དད་པ་སྙིང་རྗེ་ལ་སོགས་པ་རྒྱུད་ལ་
སྐྱེ་བར་བྱེད་པ་དང༌། འབུལ་བ་པོའི་གང་ཟག་དེ་ཡང་ཆོས་ཐམས་
ཅད་མཉམ་པ་ཉིད་ཀྱི་རང་བཞིན་ཅན་དུ་རྟོགས་ནས་འཁོར་གསུམ་
དམིགས་མེད་ཀྱི་ལྟ་བས་ཡོངས་སུ་འབུལ་རྒྱུ་དེ་ནི་བླ་ན་མེད་པའི་
མཆོད་པ་རེད། རང་གིས་ཀྱང་དེ་ལྟ་བུའི་འཁོར་གསུམ་དམིགས་
མེད་ཀྱི་ལྟ་བས་ཟིན་པའི་མཆོད་པ་འབུལ་རྒྱུ་དེ་བླ་ན་མེད་པའི་མཆོད་
པ་རེད། དེ་ལྟར་མ་ནུས་ཀྱང་བྱང་ཆུབ་སེམས་དཔའ་ཀུན་ཏུ་བཟང་
པོ་ལ་སོགས་པའི་རྒྱལ་བ་སྲས་བཅས་རྣམས་ཀྱིས་ཇི་ལྟར་མཆོད་
པ་བཞིན་དུ་བདག་གིས་ཀྱང་དེ་ལྟར་དུ་མཆོད་པར་བགྱིའོ་སྙམ་དུ་

མཆོད་རྒྱུ་དེ་ནི་བླ་ན་མེད་པའི་མཆོད་པ་ཡིན་གསུངས།
གསུམ་པ་ཉེས་པ་བཤགས་པའི་ཡན་ལག་ནི།
འདོད་ཆགས་ཞེ་སྡང་གཏི་མུག་དབང་གིས་ནི། །
ལུས་དང་ངག་དང་དེ་བཞིན་ཡིད་ཀྱིས་ཀྱང༌། །
སྡིག་པ་བདག་གིས་བགྱིས་པ་ཅི་མཆིས་པ། །
དེ་དག་ཐམས་ཅད་བདག་གིས་སོ་སོར་བཤགས། །
ཞེས་གསུངས་ཏེ། སྡིག་པ་ཞེས་པ་གང་ལ་ཟེར་ཞེ་ན། རྒྱུ་འདོད་
ཆགས་དང་ཞེ་སྡང་དང་གཏི་མུག་གསུམ་གྱིས་ཀུན་ནས་བསླངས་
པའི་བྱ་བ་བཟང་ངན་ལྟར་སྣང་ཇི་ལྟ་བུ་ཡིན་ཡང་མི་དགེ་བ་ཟེར་ནི་
རེད༑ འདོད་ཆགས་མེད་པ་དང་། ཞེ་སྡང་མེད་པ་དང་། གཏི་མུག་
མེད་པས་ཀུན་ནས་བསླངས་པའི་ལུས་ངག་གི་བྱ་བ་གང་དང་གང་
ཡིན་ཡང་དགེ་བ་ཟེར་ནི་རེད། མགོན་པོ་ཀླུ་སྒྲུབ་ཀྱིས། འདོད་
ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་དགེ་བ། །
མ་ཆགས་མི་སྡང་གཏི་མུག་མེད། །དེས་བསྐྱེད་ལས་ནི་དགེ་བ་འོ།

ཞེས་གསུངས་ནི་རེད། འདོད་ཆགས་ནི་སྲིད་པ་ལ་ཆགས་པ། དཔེར་
ན༑ སྐྱེས་པ་དང་བུད་མེད་ནང་ཕན་ཚུན་གྱི་ལུས་ལ་ཆགས་རྒྱུ་དེ་ནི་
སྲིད་པ་ལ་ཆགས་པ་རེད། སྲིད་པའི་ཡོ་བྱད་ལ་ཆགས་པ་ནི་རྒྱུ་ནོར་
རྫ་ས༑ ཐོབ་མངའ་ཐང་མཚན་སྙན་གྲགས་ལ་སོགས་པ་ཐམས་ཅད་
ལ་ཆགས་རྒྱུ་དེ་ནི་སྲིད་པའི་ཡོ་བྱད་ལ་ཆགས་པ་ཟེར་ནི་རེད། དེ་
ལྟ་བུའི་འདོད་ཆགས་ཀྱིས་ཀུན་ནས་བསླངས་པའི་བྱ་བ་བཟང་ངན་
ཇི་ལྟར་བྱས་ཀྱང་ལྟར་སྣང་ཇི་ལྟར་ཡིན་ཡང་དོན་གྱིས་མི་དགེ་བ་
ཉིད་དུ་ལོག་འགྲོ་ནི་རེད། ཞེ་སྡང་ཟེར་རྒྱུ་དེ་ནི་རང་དང་རང་གི་ཉེ་
འབྲེལ་ཐམས་ཅད་ལ་གནོད་པ་བྱེད་མཁན་ཐམས་ཅད་ལ་སེམས་
མི་དགའ་ཞིང་འཚིག་པར་འགྱུར་ལ། རང་གི་དགྲ་བོ་ལ་ཕན་བཏགས་
པ་དེ་ལ་སེམས་མི་དགའ་ཞིང་སྤྲོ་ཁོས་འགྲོ། སྤྲོ་ཁོས་འགྲོ་བའི་བྱ་
བ་གང་བསྒྲུབས་ཀྱང་དེ་ཡང་མི་དགེ་བ་རེད། གཏི་མུག་ཟེར་རྒྱུ་
དེ་ནི། བླང་དོར་གྱི་གནད་མི་ཤེས་པར་རྨོངས་ནས་བྱ་བ་གང་བསྒྲུབས་
པར་བྱས་ཀྱང་ཚང་མ་མི་དགེ་བ་རེད། སྤྱིར་མི་དགེ་བ་ཡིན་ནས་
བཟུང་རྩ་བ་དུག་གསུམ་པོས་ཀུན་ནས་བསླངས་པས་ཁྱབ་གསུངས་
ནི་རེད། མི་དགེ་བའི་ངོ་བོ་དེ་བཅས་པ་དང་རང་བཞིན་གྱི་ཁ་ན་མ་
ཐོ་བ་གཉིས་ཀྱི་ནང་ལ་འདུས་ནི་རེད། བཅས་པའི་ཁ་ན་མ་ཐོ་བ་

གང་ཡིན་ཞེ་ན། རང་ཅག་གིས་སོ་སོར་ཐར་བ་དང་བྱང་ཆུབ་སེམས་
དཔའི་ལམ་དང་སྔགས་ཀྱི་ལམ་ལ་ཞུགས་དུས་གཟོད་ཉེས་པ་དེ་
འབྱུང་ལ། དེ་མིན་ན་མི་འབྱུང་བའི་ཉེས་པ། དཔེར་ན། ཁྲིམས་
ལྡན་དགེ་སློང་ལ་ཕྱི་དྲོའི་ཁ་ཟས་བཟའ་རྒྱུ་དང་རྩྭ་སྔོན་གཅད་རྒྱུ་དེ་
ལྟ་བུ་ནི་བཅས་པའི་ཁ་ན་མ་ཐོ་བའི་སྡིག་པ་ཟེར་ནི་རེད། རང་བཞིན་
གྱི་སྡིག་པ་ནི་སོར་བྱང་སྔགས་གསུམ་གྱི་ལམ་ལ་མ་ཞུགས་ཀྱང་སྡིག་
པ་འབྱུང་བ་སྲོག་གཅོད་པ་མ་བྱིན་པ་ལེན་པ་འདོད་པའི་ལོག་པར་
གཡེམ་པ་རྫུན་ཕྲ་མ་ཚིག་རྩུབ་ངག་འཁྱལ་བརྣབ་སེམས་གནོད་
སེམས་ལོག་ལྟ་ལ་སོགས་པ་དེ་དག་ཐམས་ཅད་ལ་རང་བཞིན་གྱི་
སྡིག་པ་ཞེས་གསུངས་སོ། །སྡིག་པ་འབྱུང་བའི་སྒོ་གང་ནས་འབྱུང་
ཞེ་ན། ལུས་ཀྱི་སྒོ་ནས་འབྱུང་བ་ནི་སྲོག་གཅོད་པ་ལྟ་བུ་དང་། ངག་
གི་སྒོ་ནས་འབྱུང་བ་ནི་རྫུན་སྨྲ་བ་ལྟ་བུ་དང༌། ཡིད་ཀྱི་སྒོ་ནས་འབྱུང་
བ་ནི། གནོད་སེམས་སྐྱེས་པ་ལྟ་བུ་རྣམས་ཏེ། ལུས་ངག་ཡིད་གསུམ་
གྱི་སྒོ་ནས་ཡིན། དེ་མ་ཡིན་པའི་མི་དགེ་བ་ཞིག་མེད། མདོར་ན་
མི་དགེ་བ་རང་གིས་བྱེད་པ་དང་། གཞན་ལ་བྱེད་དུ་བཅུག་ན་ཡང་
འདྲ་བ་ཡིན། དེང་སང་གི་སྐྱེ་བོ་མང་ཆེ་བ་ཞིག་གིས་སྡིག་པ་དེ་ལ་
སྡིག་གླ་སྦྱིན་ནས་རང་གིས་ལག་སྡིག་མ་བྱས་ན་སྡིག་པ་མིན་བསམ་

ཡང་དེ་ཡང་འདྲ་འདྲ་ཡིན། ད་དུང་ཕལ་ཆེར་དེའི་སྡིག་པ་ཆེ། མི་
དགེ་བཅུ་པོའི་ནང་ན་འདོད་པའི་ལོག་པར་གཡེམ་པ་གཞན་ལ་
བཅུག་པ་དང་རང་གིས་སྤྱོད་པ་གཉིས་འདྲ་བ་མིན་པར་རང་གིས་
སྤྱོད་པས་ཉེས་པ་ཆེ་གཞན་ལ་བཅོལ་བའི་སྡིག་པ་དེས་དངོས་གཞི་
མི་འབྱུང༌། དེ་མ་གཏོགས་པའི་མི་དགེ་བ་ཚང་མ་འདྲ་འདྲ་ཡིན།
དེས་ན་སྡིག་པ་དེ་བཤགས་དགོས་ནི་རེད། རྒྱལ་བ་སྲས་བཅས་
རྣམས་ཀྱིས་མི་ཤེས་པ་དང་མི་མཁྱེན་པ་གཅིག་ཀྱང་ཡོད་ནི་མ་རེད།
ཁྱེད་རྣམས་ཀྱིས་མཁྱེན་རྒྱུ་ཚང་མ་ཡང་ངས་བཤད། རང་གིས་ཚེ་
རབས་ཐོག་མེད་ནས་བསགས་པའི་སྡིག་པ་གང་བྱས་ཐམས་ཅད་
དངོས་སུ་བཤད་རྒྱུ་ཡོད་ན་དངོས་སུ་བཤད་དགོས་ནི་རེད། རྒྱལ་
སྲས་ཆེན་པོ་ཞི་བ་ལྷས། སྡིག་པ་ཆུང་ངུ་ཙམ་ཞིག་ཀྱང་མ་བཤད་ན་
མི་འདག་འགྱོད་པ་དང་ལྡན་པའི་སྒོ་ནས་སྐྱེ་བོ་མང་པོ་ལ་བཤད་
ན་འདག་འགྲོ་གསུངས། གསང་བར་བྱས་ན་སྡིག་པ་རྩ་བ་ནས་
འདག་རྒྱུ་མེད་གསུངས། དེ་འདྲ་བ་ལ་མཐོལ་ཟེར་ནི་རེད། སྡིག་
པ་འདག་བྱེད་སྔར་བྱས་ཀྱི་སྡིག་པ་ལ་འགྱོད་པ་དང་ཕྱིན་ཆད་སྡོམ་
སེམས་གཉིས་གཙོ་བོར་བྱས་ཏེ། ཁ་འདོན་དགེ་སྦྱོར་བྱས་ནས་
བཤགས་དགོས་ནི་རེད། ད་ཕན་ཆོད་རང་ཅག་གིས་དངོས་སུ་བསམ་

བཞིན་དུ་རང་གི་སྲོག་ལ་བབས་ཀྱང་སྲོག་ཆགས་གྲོག་མ་ཡན་ཆད་
ཀྱི་སྲོག་མི་གཅད་རྒྱུ་དེ་ཁས་ལེན་རྒྱུའི་དམ་བཅའ་ཡིན་ཟེར་ནི་རེད།
ཁ་ཞེ་གཉིས་མེད་ཀྱིས་བཤགས་པ་རེ་བྱས་ན་ཕལ་ཆེར་ཚེ་རབས་
ཐོག་མེད་ནས་བསགས་པའི་སྲོག་བཅད་པའི་སྡིག་པ་འདག་རྒྱུ་རེད།
དེས་ན་ཚང་མས་དེ་ལ་གཟབ་དགོས་ནི་རེད།
བཞི་བ་བསོད་ནམས་ལ་ཡི་རང་བའི་ཡན་ལག་ནི།
ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །
རང་རྒྱལ་རྣམས་དང་སློབ་དང་མི་སློབ་དང༌། །
འགྲོ་བ་ཀུན་གྱི་བསོད་ནམས་གང་ལ་ཡང༌། །
དེ་དག་ཀུན་གྱི་རྗེས་སུ་བདག་ཡི་རང་། །
ཞེས་གསུངས་པའི་དོན་ནི། གཞན་གྱི་དགེ་བ་ལ་རྗེས་སུ་ཡི་རང་
བའམ་དུས་རྟག་ཏུ་དགའ་བ་བསྒོམས་ན་དེ་འདྲ་བའི་དགེ་བ་ཞིག་
ཐོབ་ནི་རེད། དཔེར་ན། ངེད་ཅག་གིས་བཟང་སྤྱོད་དུང་སྒྲུབ་ཆེན་
མོ་དང་། གར་དབང་རིག་འཛིན་འབུམ་ཚོགས་ཆེན་མོ་སོགས་ཚོགས་

རྒྱུ་རེད། ངེད་ཅག་དངོས་སུ་བྱ་བ་དེ་ལ་འཇུག་རྒྱུ་རེད། གཞན་གང་
ཡང་རུང་བ་ཞིག་གིས་ཕྲག་དོག་མེད་པར་ཁ་ཞེ་གཉིས་མེད་ཀྱིས་
དགེ་བ་དེ་ལ་དགའ་བ་བསྒོམས་ན་དགེ་རྩ་འདྲ་འདྲ་འཐོབ་རྒྱུ་རེད།
ད་དུང་དེ་ལས་ཀྱང་ལྷག་པ་ཞིག་ཨེ་འཐོབ་ཤེས་ནི་མ་རེད། ངེད་
ཅག་གི་དགེ་བ་དེ་ལ་སོ་སོའི་སྐྱེ་བོ་རང་ཁ་བ་ང་དང་ང་འདྲ་བ་ཕལ་
ཆེར་ལ་ངོམས་འདོད་ཀྱང་ཡོད། གྲགས་འདོད་ཀྱང་ཡོད། དགེ་བ་
ལ་ཀློག་རྫུན་ཡང་བྱེད། རྗེས་སུ་ཡི་རང་གི་དགེ་བ་ལ་ངོམས་འདོད་
གྲགས་འདོད་གང་ཡང་ཡོད་རྒྱུ་མ་རེད། སྔོན་རྒྱལ་པོ་གསལ་རྒྱལ་
གྱིས་བཅོམ་ལྡན་འདས་འཁོར་དང་བཅས་པ་ལ་ཟླ་བ་མང་པོར་
བསོད་སྙོམས་ཕུལ་དུས། དབུལ་མོ་གྲོང་ཉུག་མས་དེ་ལ་རྗེས་སུ་ཡི་
རང་བྱས་ནས་རྒྱལ་པོ་གསལ་རྒྱལ་གྱིས་སྔོན་ཡང་ཚོགས་བསགས་
སྒྲིབ་པ་སྦྱངས་པས་འདི་ལྟ་བུའི་ལུས་རྟེན་ཁྱད་པར་ཅན་ཐོབ་ནི་རེད།
ཕྱི་མ་ཡང་འདི་ལྟ་བུའི་རྒྱལ་པོ་དེ་ཡང་ལོངས་སྤྱོད་ཆེ་ཞིང་མངའ་
ཐང་ཆེ་བ་འདི་ལྟ་བུའི་སྐྱེ་བ་ལེན་རྒྱུ་རེད་བསམས་ནས་དགའ་བ་
བསྒོམས་ནས་ཡོད་དུས་བཅོམ་ལྡན་འདས་ཀྱིས་གདུགས་ཚོད་ཡོན་
བསྔོ་བྱ་བའི་གནས་སྐབས་སུ་དགེ་བ་འདི་རྒྱལ་པོ་ཁྱེད་ལ་བསྔོ་དང་
ཁྱེད་ལས་ལྷག་པའི་དགེ་རྩ་ཅན་ཞིག་ཡོད་ན་དེ་ལ་བསྔོ་གསུངས་

དུས་དགེ་རྩ་སུའི་ཆེ་ན་དེ་ལ་སྔོས་ཟེར་རོ། །དེ་དུས་བཅོམ་ལྡན་
འདས་ཀྱིས་དབུལ་མོ་གྲོང་ཉུག་མའི་མིང་གི་བཟུང་ནས་དེ་ལ་བསྔོས་
པ་རེད། རྒྱལ་པོ་ལས་ཀྱང་དབུལ་མོའི་དགེ་རྩ་ཆེ་བར་གསུངས།
དེའི་ཕྱིར་ན་དགེ་བ་ལ་རྗེས་སུ་ཡི་རང་དགོས་ནི་རེད། དགེ་བ་ལ་
རྗེས་སུ་ཡི་རང་བྱས་ན་ངེས་པར་དུ་རང་དང་འདྲ་བ་མན་ཆད་ཀྱི་དགེ་
རྩ་ནི་འདྲ་འདྲ་ཐོབ་རྒྱུ་རེད། སངས་རྒྱས་ཤཱཀྱ་ཐུབ་པའི་དགེ་རྩ་ལ་
རྗེས་སུ་ཡི་རང་བྱས་ན་ཆ་འདྲ་བ་ཞིག་ཐོབ་པ་ལས་ཡོངས་རྫོགས་
ཐོབ་པ་མིན། བྱང་ཆུབ་སེམས་དཔའ་ས་ཐོབ་ཀྱི་དགེ་རྩ་ཡང་ཐོབ་
དཀའ་མོ་ཡིན། སོ་སོའི་སྐྱེ་བོའི་དགེ་རྩ་ཚང་མ་འདྲ་མཉམ་ཞིག་
རང་གི་རྒྱུད་ལ་འཐོབ་རྒྱུ་རེད། རྒྱལ་བ་སྲས་དང་བཅས་པ་རང་རྒྱལ་
དང་སློབ་དང་མི་སློབ་པ་ཐམས་ཅད་ཀྱི་དགེ་རྩ་ལ་ཕྲག་དོག་མེད་
པར་དགའ་བ་བསྒོམས་ན་ནི། མདོ་སྡུད་པ་ལས་ཀྱང་། སྟོང་གསུམ་
རི་རབ་སྲང་ལ་གཞལ་བས་ཚད་བཟུང་རུང༌། །རྗེས་སུ་ཡི་རང་དགེ་
བ་དེ་ནི་དེ་ལྟ་མིན། །ཞེས་གསུངས་ཏེ། སྟོང་གསུམ་རི་རབ་སྲང་ལ་
གཞལ་དགོས་ན་སླ་མོ་རེད། རྗེས་སུ་ཡི་རང་གི་བསོད་ནམས་དེ་
ནི་གཞལ་རྒྱུ་མེད་པ་ཡིན་པར་གསུངས་ནི་རེད། དེས་ན་དཀའ་ལས་
མི་དགོས་པར་ཚོགས་གཉིས་རྒྱ་ཆེན་རྫོགས་པར་འདོད་ན་རྗེས་སུ་

ཡི་རང་ལ་འབད་དགོས་པ་ཡིན། སོ་སོའི་སྐྱེ་བོ་ཕྲག་དོག་ཅན་རྣམས་
ཀྱི་བློ་ཡུལ་ལ་དེ་ཤོང་བ་མིན་མ་གཏོགས། གཞན་གྱི་དགེ་བ་བསྒྲུབས་
པ་རྣམས་ལ་དགའ་བ་བསྒོམས་ན་དགེ་བ་འདྲ་འདྲ་འཐོབ་ནི་རེད།
དེའི་ཕྱིར་ན་ཐམས་ཅད་ཀུན་གྱིས་ཀྱང་དགེ་བ་ལ་རྗེས་སུ་ཡི་རང་
བའི་དགའ་བ་སྒོམས། ཕྲག་དོག་མ་བྱེད་རོགས་གསུངས་ནི་རེད།
ལྔ་བ་ཆོས་འཁོར་བསྐོར་བར་བསྐུལ་བའི་ལན་ལག་ནི།
གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། །
བྱང་ཆུབ་རིམ་པར་སངས་རྒྱས་མ་ཆགས་བརྙེས། །
མགོན་པོ་དེ་དག་བདག་གིས་ཐམས་ཅད་ལ། །
འཁོར་ལོ་བླ་ན་མེད་པ་བསྐོར་བར་བསྐུལ། །
ཞེས་གསུངས་པའི་དོན་ནི། ཕྱོགས་བཅུའི་ཞིང་རབ་འབྱམས་ན་
བཞུགས་པའི་སངས་རྒྱས་ཐམས་ཅད་ཀྱིས་བྱང་ཆུབ་མཆོག་ཏུ་ཐུགས་
བསྐྱེད་མངོན་པར་རྫོགས་པར་སངས་རྒྱས་ནས་ཆོས་འཁོར་མི་བསྐོར་
བར་བཞུགས་ཡོད་པ་རྣམས་ལ། དཔེར་ན། སྔོན་བདག་ཅག་གི་

བཟང་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
སྟོན་པ་ཆོས་འཁོར་མི་བསྐོར་བར་བཞུགས་ཡོད་པའི་དུས་སུ་ཚངས་
པ་དང་བརྒྱ་བྱིན་གཉིས་ཀྱིས་ཆོས་ཀྱི་འཁོར་ལོ་བསྐོར་བར་བསྐུལ་
ནས་ཆོས་འཁོར་རིམ་པ་གསུམ་བསྐོར་མྱོང་བ་རེད། དེ་བཞིན་དུ་
བདག་གིས་ལུས་གུས་པས་ཐལ་མོ་སྦྱར། ངག་གུས་པས་གསོལ་བ་
འདེབས༑ ཡིད་གུས་པས་ཁ་ཞེ་མེད་པར་སྙིང་ཁོང་རུས་པའི་གཏིང་
ནས་རྒྱལ་བ་སྲས་བཅས་རྣམས་ཀྱིས་སེམས་ཅན་རྣམས་མ་རིག་
པའི་དམིགས་ལོང་རྣམས་ཀྱི་ལང་ཏོག་དེ་ཕྱིས་ནས་ཆོས་ཀྱི་འཁོར་
ལོ་བསྐོར་དུ་གསོལ་བསམས་ནས་གསོལ་བ་འདེབས་དགོས་ནི་
རེད༑གཞན་ཡང་བྱང་ཆུབ་སེམས་དཔའ་དང་བླ་མ་དགེ་བའི་བཤེས་
གཉེན་ལ་སོགས་པས་བསྟན་པ་དང་སེམས་ཅན་གྱི་དོན་ལ་ཆོས་
རྣམ་པར་དག་པ་ཞིག་གསུང་བར་མཛད་དུ་གསོལ་བསམས་ནས་
ཆོས་འཁོར་བསྐོར་བར་བསྐུལ་ན་རང་ཉིད་སྐྱེ་བ་ཚེ་རབས་ཀྱི་བར་
དུ་སངས་རྒྱས་ཀྱི་སྒྲ་མི་གྲག་པ། ཆོས་ཀྱི་སྒྲ་མི་གྲག་པ། དགེ་འདུན་
གྱི་སྒྲ་མི་གྲག་པའི་མཐའ་འཁོབ་དང་ཆོས་མེད་པའི་ཡུལ་དུ་སྐྱེ་དགོས་
ནི་མ་རེད། དེས་ན་ཆོས་ཀྱི་འཁོར་ལོ་བསྐོར་བར་བསྐུལ་ན་དེ་ནི་
གལ་ཆེ་བ་ཞིག་རེད།

དྲུག་པ་མྱ་ངན་ལས་མི་འདའ་བར་གསོལ་བའི་ཡན་ལག་ནི།
མྱ་ངན་འདའ་སྟོན་གང་བཞེད་དེ་དག་ལ། །
འགྲོ་བ་ཀུན་ལ་ཕན་ཞིང་བདེ་བའི་ཕྱིར། །
བསྐལ་པ་ཞིང་གི་རྡུལ་སྙེད་བཞུགས་པར་ཡང༌། །
བདག་གིས་ཐལ་མོ་རབ་སྦྱར་གསོལ་བར་བགྱི། །
ཞེས་གསུངས་ཏེ། སངས་རྒྱས་ཐམས་ཅད་ཀུན་གྱིས་ཀྱང་གདུལ་བྱ་
རེ་ཞིག་རྫོགས་ནས་སྤྲུལ་སྐུ་ཐམས་ཅད་མྱ་ངན་ལས་འདའ་ཚུལ་སྟོན་
བཞིན་ཡོད་པ་ཐམས་ཅད་དང་ནི། གཞན་ཡང་བྱང་ཆུབ་སེམས་
དཔའ་བླ་མ་དགེ་བའི་བཤེས་གཉེན་ཐམས་ཅད་ཀུན་གྱིས་ཀྱང་རེ་
ཞིག་སྐུ་དངོས་ཀྱི་གདུལ་བྱ་རྫོགས་ནས་ཞིང་ཁམས་གཞན་ལ་འབྱོན་
གྲབས་བྱེད་བཞིན་ཡོད་པ་དེ་དག་ལ་རང་གིས་ལུས་ངག་ཡིད་གསུམ་
གུས་པས་གསོལ་བ་འདེབས་ན། ཁྱེད་རྣམ་པས་སྐུ་མྱ་ངན་ལས་མི་
འདའ་བར་བསྐལ་པ་ཞིང་གི་རྡུལ་སྙེད་ཀྱི་གྲངས་དང་མཉམ་པའི་
བར་དུ་ཡང་བཞུགས་པར་མཛད་དུ་གསོལ་བསམས་ནས་གསོལ་

བ་བཏབ་ན། རང་གི་མོས་གུས་རྣམ་པར་དག་པའི་སྟོབས་ཀྱིས་སྐྱེ་
བ་ལ་རང་དབང་ཐོབ་པའི་སངས་རྒྱས་དང་བྱང་ཆུབ་སེམས་དཔའ་
བླ་མ་དགེ་བའི་བཤེས་གཉེན་རྣམས་ངེས་པར་དེ་ལྟར་བཞུགས་པར་
འགྱུར་ནི་རེད། སྔོན་བདག་ཅག་གི་སྟོན་པ་མྱ་ངན་ལས་འདའ་ཆས་
བྱེད་སྐབས། དགེ་བསྙེན་ཙིརྫས་གསོལ་བ་བཏབ་པའི་ངོར་བདག་
ཅག་གི་སྟོན་པ་ཡང་ཡུན་རིང་པོའི་བར་མྱ་ངན་ལས་མི་འདའ་བར་
བཞུགས་ནི་རེད། དེ་བཞིན་དུ་བླ་མ་དགེ་བའི་བཤེས་གཉེན་ལ་
སོགས་པ་མྱ་ངན་ལས་མི་འདའ་བར་གསོལ་བ་བཏབ་ན་རང་ཡང་
ཚེ་རིང་བ་དང༌། སྐྱེ་བ་ཚེ་རབས་ཀུན་ཏུ་བླ་མ་དགེ་བའི་བཤེས་གཉེན་
དང་འཕྲད་པར་འགྱུར་བ་དང་། སངས་རྒྱས་མཐོང་བ་དང་མི་འབྲལ་
བ་ལ་སོགས་པའི་དགོས་པ་ཁྱད་པར་ཅན་ཡོད་པ་ཡིན་པས། དེའི་
ཕྱིར་ན་མྱ་ངན་ལས་མི་འདའ་བར་གསོལ་བ་གདབ་དགོས་གསུངས་
ནི་རེད།
བདུན་པ་དགེ་རྩ་བྱང་ཆུབ་ཏུ་བསྔོ་བའི་ཡན་ལག་ནི།
ཕྱག་འཚལ་བ་དང་མཆོད་ཅིང་བཤགས་པ་དང་། །
རྗེས་སུ་ཡི་རང་བསྐུལ་ཞིང་གསོལ་བ་ཡི། །

དགེ་བ་ཅུང་ཟད་བདག་གིས་ཅི་བསགས་པ། །
ཐམས་ཅད་བདག་གིས་བྱང་ཆུབ་ཕྱིར་བསྔོ་འོ།
ཞེས་དགེ་རྩ་གཞན་དོན་དུ་བསྔོ་དགོས་པའི་དོན་ཡིན། དེ་ཡང་དགེ་
རྩ་གང་བསྔོ་ཞེ་ན། ཕྱག་འཚལ་བ་དང་། མཆོད་པ་འབུལ་བ། སྡིག་
པ་བཤགས་པ་དང༌། དགེ་བ་ལ་རྗེས་སུ་ཡི་རང་བ། ཆོས་ཀྱི་འཁོར་
ལོ་བསྐོར་བར་བསྐལ་བ། མྱ་ངན་ལས་མི་འདའ་བར་གསོལ་བ་
འདེབས་པ་སོགས་ཡན་ལག་དྲུག་གི་བསོད་ནམས་ཀྱིས་མཚོན་དུས་
གསུམ་དུ་བསགས་པའི་དགེ་བའི་རྩ་བ་ཐམས་ཅད་གཅིག་ཏུ་བསྡོམས་
ཏེ༑ བདག་དང་མཐའ་ཡས་པའི་སེམས་ཅན་ཐམས་ཅད་བླ་ན་མེད་
པ་སངས་རྒྱས་ཀྱི་གོ་འཕང་ཐོབ་པར་བྱ་བའི་ཕྱིར་དུ་ཡོངས་སུ་བསྔོ་
བར་བགྱིའོ་གསུངས་ནི་རེད། ཐམས་ཅད་བདག་གིས་བྱང་ཆུབ་ཕྱིར་
བསྔོ་འོ། །ཐམས་ཅད་བླ་མེད་བྱང་ཆུབ་ཕྱིར་བསྔོ་འོ། །ཞེས་གསུངས་
པ་འདི་གཉིས་འགྱུར་གྱི་ཁྱད་པར་འདྲ་མི་འདྲ་གཉིས་ཡིན། བདག་
གིས་དང་། བླ་མེད་གཉིས་ཀ་གང་ཡིན་ཡང་དག་པ་ཡིན་མ་གཏོགས།
དེང་སང་འགའ་རེས་བླ་མའི་བྱང་ཆུབ་ཕྱིར་བསྔོའོ། །ཟེར་ཡང་བླ་
མའི་བྱང་ཆུབ་ཕྱིར་བསྔོ་ཞེས་པ་ནོར་བ་ཡིན། དེ་ཡན་ཆད་ཀྱིས་ཡན་

ལག་བདུན་པ་བཤད་ཟིན་པ་ཡིན་ནོ། །ཕྱག་འཚལ་བ་དང༌། མཆོད་
སྡིག་པ་བཤགས་ཚུལ་སོགས་མདོར་བསྡུས་ཙམ་
གོ་ཡོད་རྒྱུ་རེད། ཁྱེད་རྣམ་པས་ཕྱིས་སུ་འདོན་དུས་ཚིག་རྗེས་དོན་
དྲན་ཕྱོགས་ཙམ་ཞིག་ཤེས་པར་གྱིས།
པ་འབུལ་རྒྱུ་དང་།
གཉིས་པ་དངོས་གཞི་སྨོན་ལམ་གྱི་རབ་དབྱེ་རྒྱས་པར་བཤད་པ་
ལ་གཉིས་ཏེ། དངོས་དང་སྨོན་ལམ་གྱི་མཐའ་བསྟན་པའོ། །
སྨོན་ལམ་གྱི་མཐའ་སྨོན་ལམ་རྒྱ་ཆེ་ཆུང་ཅི་འདྲ་ཞིག་ཡིན་ཞེ་ན།
དངོས་དང་མཐའ་བསྟན་པ་གཉིས་ཡོད། ནམ་མཁའི་མཐར་ཐུག་
གྱུར་པ་ཅི་ཙམ་པར། །ཞེས་སོགས་ཀྱིས་སྨོན་ལམ་གྱི་མཐའ་བསྟན་
པ་ཡིན། དེ་ཡན་ཆད་སྨོན་ལམ་དངོས་རེད། ད་ནི་སྨོན་ལམ་དངོས་
བཤད་ནི་ཡིན། དང་པོ་ལ་སྤྱི་དོན་བཅུ་དྲུག་ཡོད། སྤྱིར་བྱང་ཆུབ་
སེམས་དཔའི་སྨོན་ལམ་ཆེན་པོ་བཅུ་ཡོད་ཀྱང་ས་བཅད་འདིའི་ཁོངས་
སུ་བསྡུས་ཏེ་བཤད་ཀྱང་ཆོག ས་བཅད་འཇོག་ཚུལ་ལ་མཁས་པ་
སོ་སོས་རང་བློ་ལྟར་དུ་གཞལ་བ་མང་ཡང་། འདིར་སྨིན་གླིང་ལོ་
ཆེན་གྱིས་གསུངས་པ་ལྟར་ས་བཅད་རྣམ་པ་བཅུ་དྲུག་གི་སྒོ་ནས་འཆད་
<<གླ༥༡ 

རྒྱུ་ཡིན། ས་བཅད་རྣམ་པ་བཅུ་དྲུག་པོ་ཇི་ལྟར་གསུངས་ཞེ་ན། ཚིག་
གིས་དངོས་བསྟན་གྱི་གོ་བ་དང་འབྲེལ་ནས་གསུངས་ཡོད།
མདོ་སྡེ་གཞན་དང་བསྒྲགས་ཏེ་བཤད་མེད། ས་བཅད་བཅུ་དྲུག་པོ་
གང་ཡིན་ཞེ་ན། བསྡོམས་ཚིག་ལས། བསམ་དག་བྱང་སེམས་མི་
བརྗེད་དང༌། །མ་གོས་སྦྱོར་དང་ཕན་བདེ་དང་། །གོ་ཆ་དང་ནི་སྐལ་
མཉམ་འགྲོགས། །བཤེས་བསྟེན་སངས་རྒྱས་མངོན་གྱུར་དང༌། །
དམ་ཆོས་འཛིན་དང་མཛོད་རྙེད་དང་། །འཇུག་དང་སྟོབས་དང་སྒྲུབ་
དང་ལས། །རྗེས་སློབ་ཀུན་གྱི་མཇུག་སྡུད་དོ། །ཞེས་གསུངས་པ་
ལྟར༑༼༡༽དང་པོ་བསམ་པ་དག་པས་སྨོན་ལམ་འདེབས་པ་དང་།
༼༢༽སྐྱེ་བ་ཚེ་རབས་ཀུན་ཏུ་བྱང་ཆུབ་ཀྱི་སེམས་མི་བརྗེད་པར་སྨོན་
ལམ་འདེབས་པ་དང༌། ༼༣༽ འཁོར་བ་ན་འཁོར་བའི་ཚེ་སྐྱོན་གྱིས་
མ་གོས་པར་སྨོན་ལམ་འདེབས་པ་དང་། ༼༤༽ སེམས་ཅན་ཕན་བདེ་
ལ་འགོད་པའི་སྨོན་ལམ་འདེབས་པ་དང་། ༼༥༽སེམས་ཅན་གྱི་དོན་
དུ་བརྩོན་པ་ལ་སྙིང་སྟོབས་རྣམ་པར་དག་པས་སྨོན་ལམ་འདེབས་
པ་དང༌། ༼༦༽ སྐལ་མཉམ་གྱི་གྲོགས་བཟང་པོ་དང་སྐྱེ་བ་ནས་ཚེ་
རབས་ཀུན་ཏུ་འགྲོགས་པའི་སྨོན་ལམ་འདེབས་པ་དང་། ༼༧༽ བླ་མ་
དགེ་བའི་བཤེས་གཉེན་དང་འཕྲད་པར་སྨོན་ལམ་འདེབས་པ་དང་།
དེ་མིན་

བཟང་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
༼༨༽ སྐྱེ་བ་ཚེ་རབས་ཀུན་ཏུ་སངས་རྒྱས་མཐོང་བ་དང་མི་འབྲལ་བར་
སྨོན་ལམ་འདེབས་པ་དང༌། ༼༩༽ དུས་གསུམ་སངས་རྒྱས་ཐམས་
ཅད་ཀྱི་ཆོས་འཁོར་འཛིན་ནུས་པར་སྨོན་ལམ་འདེབས་པ་དང་།
༼༡་༽ མི་ཟད་པའི་མཛོད་རྙེད་པའི་སྨོན་ལམ་འདེབས་པ་དང་།
༼༡༡༽ བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུ་ལ་འཇུག་པར་
སྨོན་ལམ་འདེབས་པ་དང་། ༼༡༢༽ལས་ཀྱི་སྟོབས་ཟད་པ་དང་། ཉོན་
མོངས་པའི་སྟོབས་ཟད་པ་དང༌། བདུད་ཀྱི་སྟོབས་ཟད་པ་དང༌།
བཟང་པོ་སྤྱོད་པའི་སྟོབས་ཡོངས་སུ་རྫོགས་པ་ལ་སོགས་སྟོབས་ཁྱད་
པར་ཅན་ལ་སྨོན་ལམ་འདེབས་པ་དང་། ༼༡༣༽ སྒྲུབ་པའམ་གཉེན་
པོའི་སྒོ་ནས་སྨོན་ལམ་འདེབས་པ་དང་། ༼༡༤༽ཕྲིན་ལས་ཀྱི་སྒོ་ནས་
སྨོན་ལམ་འདེབས་པ་དང་། ༼༡༥༽ རྒྱལ་བ་ཀུན་གྱི་རྗེས་སུ་སློབ་པར་
སྨོན་ལམ་འདེབས་པ་དང་། ༼༡༦༽ དུས་གསུམ་གྱི་སངས་རྒྱས་
ཐམས་ཅད་ཀྱིས་བྱང་ཆུབ་མཆོག་ཏུ་ཐུགས་བསྐྱེད་མཛད་པ་སྨོན་
ལམ་མཁྱེན་བརྩེ་ནུས་པ་ཐམས་ཅད་བདག་ལ་རྫོགས་པར་གྱུར་
ཅིག་སྙམ་སྟེ་སྨོན་ལམ་འདེབས་རྒྱུ་དེ་མཇུག་སྡུད་རེད། སྨིན་གླིང་
ལོ་ཆེན་གྱིས་མཁས་པའི་ཁྱད་ཆོས་བཞག་སྟེ་མ་གསུངས་པར། ཐད་
ཀ་ཐད་ཀར་ཚིག་འགྲེལ་ལ་ཉེ་བར་མཁོ་བའི་ཕྱིར་དུ་ས་བཅད་བཞག་
ནི་རེད།

སྤྱི་དོན་དང་པོ་བསམ་པ་དག་པས་སྨོན་པ་ལ་དོན་བཞི་སྟེ། དང་
པོ་སངས་རྒྱས་ལ་མཆོད་པའི་བསམ་པ་ནི།
བསམ་པ་དག་རྒྱུ་དེ་ལ་རྣམ་པ་བཞི་ཡོད། དང་པོ་སངས་རྒྱས་མཆོད་
པར་སྨོན་ལམ་བཏབ་ནི་རེད། དེ་ཅི་འདྲ་ཡིན་ཟེར་ན།
འདས་པའི་སངས་རྒྱས་རྣམས་དང་ཕྱོགས་བཅུ་ཡི།
འཇིག་རྟེན་དག་ན་གང་བཞུགས་མཆོད་པར་གྱུར། །
ཞེས་གསུངས་ཏེ། འདས་པའི་སངས་རྒྱས་མར་མེ་མཛད་རྣམ་
གཟིགས་གཙུག་ཏོར་ཅན་ཐམས་ཅད་སྐྱོབས་འཁོར་བ་འཇིག་གསེར་
ཐུབ་འོད་སྲུང་ལ་སོགས་པའི་སངས་རྒྱས་མང་པོ་ཡོད་རྒྱུ་རེད། ད་
ལྟའི་སངས་རྒྱས་བདག་ཅག་གི་སྟོན་པ་ལྟ་བུ་ནི་འདས་པའི་སངས་
རྒྱས་ཀྱི་ཕྱོགས་གཏོགས་ཞེས་བཤད་ཀྱང་ཆོག ད་ལྟའི་སངས་རྒྱས་
ཡིན་ཞེས་བཤད་ནའང་ཆོག དེ་བཞིན་དུ་ཤར་ཕྱོགས་ན་སངས་རྒྱས་
མཚན་ལེགས་རིན་ཟླ་གསེར་བཟང་མྱ་ངན་མེད་སོགས་སྨན་བླ་མཆེད་
བརྒྱད་དང་། དེ་བཞིན་དུ་ལྷོ་ཕྱོགས་ན་སངས་རྒྱས་རིན་ཆེན་འབྱུང་
ལྡན༑ ནུབ་ཕྱོགས་ན་སངས་རྒྱས་འོད་དཔག་མེད། བྱང་ཕྱོགས་ན་

སངས་རྒྱས་དོན་ཡོད་གྲུབ་པ། རྡོ་རྗེ་མི་བསྐྱོད་པ་ལ་སོགས་པ་ད་
ལྟར་བཞུགས་པའི་སངས་རྒྱས་དེ་དག་ཐམས་ཅད་ལ་བདག་གིས་
ལུས་ངག་ཡིད་གསུམ་དང་བའི་སྒོ་ནས་ལུས་ལོངས་སྤྱོད་དུས་གསུམ་
གྱི་དགེ་བ་ཐམས་ཅད་ཀྱིས་དུས་རྟག་ཏུ་མཆོད་པ་བྱེད་ནུས་པར་གྱུར་
ཅིག མདོར་ན་འདས་པའི་སངས་རྒྱས་དང་ད་ལྟར་གྱི་སངས་རྒྱས་
ལ་མཆོད་པར་སྨོན་ལམ་བཏབ་པ་ཡིན།
གཉིས་པ་དགོངས་པ་ཡོངས་སུ་བསྐང་པ་ནི།
གང་ཡང་མ་བྱོན་དེ་དག་རབ་མྱུར་བར། །
བསམ་རྫོགས་བྱང་ཆུབ་རིམ་པར་སངས་རྒྱས་སྤྱོན། །
ཞེས་གསུངས་ཏེ། མ་འོངས་པའི་སངས་རྒྱས་བྱམས་པ་ལ་སོགས་
པ་གང་ཡང་མ་བྱོན་པའི་སངས་རྒྱས་དེ་དག་རབ་མྱུར་བའི་བསམ་
པ་རྫོགས་ནས་བྱང་ཆུབ་སེམས་དཔའི་ས་བཅུ་ལམ་ལྔ་ལ་སོགས་
པ་ཐམས་ཅད་མྱུར་དུ་མཁྱེན་བརྩེ་ནུས་གསུམ་རྩལ་རྫོགས་ནས་
སེམས་ཅན་ཐམས་ཅད་ཀྱི་དོན་ལ་བརྩོན་ནུས་པར་གྱུར་ཅིག མ་

བཟང་སྤྱོད་ཀྱི་ཟིན་བྲིས་བཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
འོངས་པའི་སངས་རྒྱས་ཐམས་ཅད་ད་ལྟ་བསམ་ན་སེམས་ཅན་རེད།
མདོ་རང་གི་སྐབས་དོན་གྱི་དབང་དུ་བྱས་ན་ངེད་ཅག་གིས་ཉིན་དེར།
བདེ་གཤེགས་དབང་ཕྱུག་སེམས་ཅན་ལ། །དགོས་པ་གསུམ་ཕྱིར་
ལུས་འབུལ་ལོ། །ཞེས་པའི་བདེ་གཤེགས་ནི་སྔར་གྱི་སངས་རྒྱས་
རེད༑ དབང་ཕྱུག་ནི་བླ་མ་དགེ་བའི་བཤེས་གཉེན་ད་ལྟར་བཞུགས་
པའི་སངས་རྒྱས་ཡིན། སེམས་ཅན་ནི་མ་འོངས་པའི་སངས་རྒྱས་
ཡིན༑ དགོས་པ་གསུམ་ནི། འདས་པའི་སངས་རྒྱས་རྣམས་ཀྱི་ཐུགས་
དགོངས་ཡོངས་སུ་རྫོགས་པའི་ཕྱིར་དང་། ད་ལྟ་བླ་མ་དགེ་བའི་
བཤེས་གཉེན་ཐམས་ཅད་ཀྱི་ཐུགས་དགྱེས་པ་བསྐང་བར་བྱ་བའི་
ཕྱིར་དང་། མ་འོངས་པའི་སངས་རྒྱས་ཐམས་ཅད་ཀྱི་ས་ལམ་ཡོངས་
སུ་རྫོགས་པའི་ཆེད་དུ་ཟེར་ནས་ངེད་ཅག་གིས་དགོས་པ་གསུམ་དེ་
ལྟར་བཤད་དར། འདས་པའི་སངས་རྒྱས་དང་། ད་ལྟར་གྱི་སངས་
རྒྱས་ཐམས་ཅད་ལ་མཆོད་ནུས་པར་ཤོག་ཅིག མ་འོངས་པའི་སངས་
རྒྱས་ཐམས་ཅད་མྱུར་དུ་སངས་རྒྱས་ནས་སེམས་ཅན་ཐམས་ཅད་
ལ་ཆོས་ཀྱི་འཁོར་ལོ་བསྐོར་བར་གྱུར་ཅིག་གསུངས་ནི་རེད།

གསུམ་པ་སངས་རྒྱས་ཀྱི་ཞིང་སྦྱང་བ་ནི།
ཕྱོགས་བཅུ་ག་ལའི་ཞིང་རྣམས་ཇི་སྙེད་པ། །
དེ་དག་རྒྱ་ཆེར་ཡོངས་སུ་དག་པར་གྱུར། །
བྱང་ཆུབ་ཤིང་དབང་དྲུང་གཤེགས་རྒྱལ་བ་དང༌། །
སངས་རྒྱས་སྲས་ཀྱིས་རབ་ཏུ་གང་བར་ཤོག །
ཅེས་གསུངས་ཏེ། ཕྱོགས་བཅུ་ག་ལ་བའི་ཞིང་ཇི་སྙེད་ཡོད་པ་ཐམས་
ཅད་ཡོངས་སུ་དག་པར་གྱུར་ཅིག ས་ཕྱོགས་ཐམས་ཅད་ཀྱང་བཻཌཱུརྱ་
ལ་གསེར་གྱི་མིག་མང་རེས་སུ་བྲིས་པ་མནན་ན་ནེམ་པར་བཏེག་ན་
འཕར་བ། དཔེར་ན། བདེ་བ་ཅན་གྱི་ཞིང་གི་ཡོན་ཏན་ཇི་ལྟ་བཞིན་
དུ་ཐམས་ཅད་ཡོངས་སུ་རྫོགས་པར་གྱུར་ཅིག་ཅེས་ཞིང་ཁམས་དག་
པར་སྨོན་ལམ་བཏབ་པ་རེད། ཞིང་ཁམས་དག་པ་དེའི་དབང་གིས་
བྱང་ཆུབ་ཀྱི་ཤིང་གིས་བརྒྱན་པའི་དྲུང་དུ་དཔེར་ན། སངས་རྒྱས་
འོད་དཔག་མེད་དང་། སངས་རྒྱས་ཤཱཀྱ་ཐུབ་པ་ལྟ་བུའི་སངས་རྒྱས་
མང་པོ་བཞུགས། དེའི་འཁོར་དུ་བྱང་ཆུབ་སེམས་དཔའ་འཇམ་དཔལ་
དབྱངས་དང་། སྤྱན་རས་གཟིགས་ལྟ་བུ་མང་པོས་བསྐོར་ནས་གང་

བར་གྱུར་ཅིག་ཅེས་བཅུད་དག་པའི་སྨོན་ལམ་བཏབ་པ་ཡིན་གསུངས་
ནི་རེད། ཕྱོགས་བཅུ་ག་ལས་ཞིང་རྣམས་ཐམས་ཅད་པོ་དེ་ནི་ཞིང་
དག་པ་དང་། བཅུད་དག་པ་སངས་རྒྱས་དང་བྱང་ཆུབ་སེམས་དཔའ་
རྣམས་ཀྱིས་གང་འགྲོ་བར་གྱུར་ཅིག་བསམས་ནས་སྨོན་ལམ་འདེབས་
དགོས་ནི་རེད།
བཞི་པ་སེམས་ཅན་ལ་ཕན་གདག་པའི་བསམ་པ་ནི།
ཕྱོགས་བཅུའི་སེམས་ཅན་གང་རྣམས་ཇི་སྙེད་པ།
དེ་དག་རྟག་ཏུ་ནད་མེད་བདེ་བར་གྱུར།
འགྲོ་བ་ཀུན་གྱི་ཆོས་ཀྱི་དོན་རྣམས་ནི། །
མཐུན་པར་གྱུར་ཅིང་རེ་བའང་འགྲུབ་པར་ཤོག །
སེམས་ཅན་ལ་ཕན་པའི་བསམ་པ་བཟང་པོས་ཕྱོགས་བཅུའི་སེམས་
ཅན་གང་རྣམས་ཇི་སྙེད་ཡོད་པ་ཐམས་ཅད་དུས་རྟག་ཏུ་ལུས་ལ་སྡུག་
བསྔལ་མེད་པ་དང་སེམས་ལ་སྡུག་བསྔལ་མེད་པར་གྱུར་ཅིག སེམས་
ཀྱི་སྡུག་བསྔལ་ནི་ཡིད་མི་བདེ་བ་ལ་ཟེར། མདོར་ན་ངེད་ཅག་གིས་

དང་པོ་ཁོ་ན་སེམས་ཅན་ཐམས་ཅད་ཀྱི་ལུས་ལ་ན་ཚ་དང༌། སེམས་
ལ་སྡུག་བསྔལ་ཐམས་ཅད་བྲལ་བར་ཤོག་ཅིག་ཅེས་ཟེར་བ་ལྟར་
ཡིན༑ མ་ཟད་སེམས་ཅན་རྣམས་ཀྱིས་ཆོས་བསྒྲུབ་པ་ལ་བློ་མཐུན་
གྲོས་མཐུན་བྱས་ཏེ་ཐམས་ཅད་ཀུན་གྱིས་ཆོས་སྒྲུབ་པར་ཤོག་ཅིག
སེམས་ཅན་ཐམས་ཅད་ཆོས་ལ་འཇུག་ནུས་པར་ཤོག་ཅིག སེམས་
ཅན་ཐམས་ཅད་ཀྱིས་ཆོས་ཡང་དག་པ་ཞིག་སྒྲུབ་ནུས་པར་ཤོག་
ཅིག ཆོས་སྒྲུབ་པའི་རེ་བ་གནས་སྐབས་མངོན་མཐོའི་བདེ་བ་དང་།
མཐར་ཐུག་སངས་རྒྱས་ཀྱི་གོ་འཕང་འཐོབ་པ་དང་། གཞན་ཡང་
ཆོས་དང་འགལ་བ་མ་ཡིན་པའི་ཚེ་རིང་བ་ནད་མེད་པ་ལོངས་སྤྱོད་
ཆེ་བ། གཟི་བརྗིད་བཟང་བ་བསམ་པའི་དོན་ཐམས་ཅད་འགྲུབ་པ་
ལ་སོགས་པ་འགྲོ་བ་ཐམས་ཅད་ཀྱི་རེ་བ་ཅི་ཡོད་པ་རྣམས་འགྲུབ་
པར་གྱུར་ཅིག འདིའི་ཚིག་བཞི་བོའི་ནང་དུ་མ་འདུས་པའི་སྨོན་ལམ་
ཞིག་མེད། སྨོན་ལམ་གཞན་ཞིག་གི་ནང་དུ་འདི་ལྟ་བུ་ཞིག་སྟོན་མི་
ཐུབ༑ དཔེར་ན། སེམས་ཅན་ཐམས་ཅད་ཀྱི་ལུས་ལ་སྡུག་བསྔལ་
མེད༑ སེམས་ཀྱི་སྡུག་བསྔལ་ཐམས་ཅད་བྲལ། གནས་སྐབས་དང་
མཐར་ཐུག་གི་རེ་བ་ཡོངས་སུ་རྫོགས་དམ་པའི་ཆོས་ཐམས་ཅད་
ཡོངས་སུ་སྤྱོད་པར་གྱུར་ན་དེའི་ནང་དུ་མ་འདུས་པ་ཞིག་ཅི་ཡང་

མེད༑ དེའི་ཕྱིར་ན་བསམ་པ་དག་པས་སྨོན་ལམ་འདེབས་དགོས་
ནི་རེད།
སྤྱི་དོན་གཉིས་པ་བྱང་ཆུབ་ཀྱི་སེམས་མི་བརྗེད་པའི་སྒོ་ནས་སྨོན་
པ་ལ་བདུན་ལས། དངོས་གཞི་ལ་བྱང་ཆུབ་ཀྱི་སེམས་མི་བརྗེད་
པར་སྨོན་ལམ་འདེབས་དགོས་ནི་རེད། སྐྱེ་བ་ཚེ་རབས་ཀུན་ཏུ་བྱང་
ཆུབ་ཀྱི་སེམས་བརྗེད་ཉན་ནི་མ་རེད་མ་གཏོགས་སེམས་ཅན་གྱི་དོན་
འགྲུབ་ནི་མ་རེད། བྱང་ཆུབ་ཀྱི་སེམས་མི་བརྗེད་པར་བྱེད་པ་ལ་
མཐུན་རྐྱེན་མང་པོ་སྒྲུབ་དགོས་པ་དང་། འགལ་རྐྱེན་མང་པོ་བསལ་
དགོས་ནི་རེད། ངེད་ཅག་ཡིན་ནའང་ད་ལྟ་བྱང་ཆུབ་མཆོག་ཏུ་སེམས་
བསྐྱེད་དགོས་ནི་རེད། དེའི་ཞར་མ་ཞོར་ལ་འགལ་རྐྱེན་བསལ་བའི་
ཕྱིར་དུ་འཕགས་པ་སྤྱན་རས་གཟིགས་ལ་གསོལ་བ་བཏབ་ནས་
དཔལ་ཕྲེང་སེང་གེའི་སྒྲའི་གཟུངས་བཏོན། དཔལ་རྟ་མགྲིན་ལ་
གསོལ་བ་བཏབ་སྟེ་ཧྱ་གྲི་ཝའི་གཟུངས་བཏོན། ཨོ་རྒྱན་རིན་པོ་ཆེ་
ལ་ཡང་གསོལ་བ་བཏབ་ནས་སྤྲུལ་པའི་གུ་རུ་མཚན་བརྒྱད་སོགས་
དང་༑ ཨོ་རྒྱན་རིན་པོ་ཆེ་ལ་གསོལ་བ་འདེབས་ཞེས་པ་བཏོན་ཏེ་
ཨོ་རྒྱན་རིན་པོ་ཆེ་ལ་ཡང་གསོལ་བ་འདེབས་བཞིན་ཡོད་ནི་རེད།
དེ་བཞིན་དུ་མཐུན་རྐྱེན་ཡོངས་སུ་འགྲུབ་པར་བྱ་བའི་ཕྱིར་དུ་དབང་

སྡུད་གསོལ་འདེབས། གར་དབང་ལྷ་དགུ་ལ་སོགས་པའི་ལྷ་ལ་
གསོལ་བ་འདེབས་བཞིན་ཡོད་ནི་རེད། དེ་འདྲ་བྱས་ན་མཐུན་རྐྱེན་
འགྲུབ་འགལ་རྐྱེན་སེལ་དངོས་གཞི་བྱང་ཆུབ་ཀྱི་སེམས་རྒྱུད་ལ་སྐྱེ་
རྒྱུ་རེད། དེ་ལ་བྱང་ཆུབ་ཀྱི་སེམས་མི་བརྗེད་པ་སོགས་ལ་བདུན་
ལས་དང་པོ་ནི།
དང་པོ་ཚེ་རབས་དྲན་པ་ནི།
བྱང་ཆུབ་སྤྱོད་པ་དག་ནི་བདག་སྤྱོད་ཅིང༌། །
འགྲོ་བ་ཀུན་ཏུ་སྐྱེ་བ་དྲན་པར་གྱུར། །
ཅེས་གསུངས་ནི་རེད། དོན་ནི་དང་པོ་སྐྱེ་བ་དྲན་དགོས་ནི་རེད།
ས་དང་པོ་རབ་ཏུ་དགའ་བ་མ་ཐོབ་བར་དུ་གང་དུ་སྐྱེས་ཀྱང་སྐྱེ་བ་སྔ་
མ་སྔ་མ་ཐམས་ཅད་དྲན་པར་གྱུར་ཅིག་ཟེར་ནས་སྨོན་ལམ་འདེབས་
རྒྱུ་རེད། རྒྱལ་སྲས་ཆེན་པོ་ཞི་བ་ལྷས། ས་རབ་དགའ་བ་ཐོབ་བར་
དུ༑ ༑རྟག་ཏུ་ཚེ་རབས་དྲན་པ་དང༌། །ཞེས་སོགས་གསུངས་ཡོད་
ནི་རེད། དེས་ན་ཚེ་རབས་དྲན་དགོས་རྒྱུ་ཅི་ཡིན་ཟེར་ན། ཚེ་རབས་

མ་དྲན་ན་བྱང་ཆུབ་ཀྱི་སེམས་བརྗེད་འགྲོ་རྒྱུ་རེད། ད་ལྟ་རང་ཅག་
གིས་ཀྱང་བྱང་ཆུབ་ཀྱི་སེམས་རྒྱུད་ལ་བླངས་ཡོད་ནི་རེད། ཚེ་རབས་
མ་དྲན་ནས་བཟུང་སྟེ་གཟོད་མངལ་སྒོ་འགྲིམས་ནས་ཕྱི་མར་འགྲོ་
དུས་བྱང་ཆུབ་ཀྱི་སེམས་རྒྱུད་ལ་བླངས་ཡོད་པ་བརྗེད་འགྲོ་ནི་རེད།
དེའི་ཕྱིར་ན་ཐོག་མར་སྐྱེ་བ་དྲན་རྒྱུ་དེ་གལ་ཆེ་བ་ཡིན། སྐྱེ་བ་སྔ་ཕྱི་
དྲན་ན་སྔ་མ་སྡུག་བསྔལ་མྱོང་བ་དང༌། བར་དུ་དགེ་བ་བསྒྲུབས་ནི་
ཚང་མ་དྲན་ནས་རྗེས་སུ་ཡི་རང་བ་བྱས་ཏེ་མུ་མཐུད་དེ་དགེ་བ་སྒྲུབ་
ནི་རེད། དེའི་ཕྱིར་མདོར་ན་བདག་གང་ནས་གང་དུ་སྐྱེས་ཀྱང་སྐྱེ་
བ་སྔ་མ་སྔ་མ་ཐམས་ཅད་དྲན་པར་གྱུར་ཅིག་ཅེས་གསུངས་ནི་རེད།
གཉིས་པ་རབ་ཏུ་བྱུང་བར་སྨོན་ལམ་འདེབས་པ་ནི།
ཚེ་རབས་ཀུན་ཏུ་འཆི་འཕོ་སྐྱེ་བ་ན། །
རྟག་ཏུ་བདག་ནི་རབ་ཏུ་འབྱུང་བར་ཤོག །
ཅེས་གསུངས་ཏེ། ལུས་རྟེན་དེ་ཡང་སྤྱིར་ན་གང་ལ་གང་འདུལ་གྱི་
སྒོ་ནས་བྱ་ལ་བྱ་རུ་སྤྲུལ། རི་དྭགས་ལ་རི་དྭགས་སུ་སྤྲུལ། དེ་བཞིན་

དུ་སྨད་འཚོང་མ་དང་། ཤན་པ་ལ་སོགས་པའི་གཟུགས་ཀྱིས་འགྲོ་
དོན་མཛད་ཚུལ་ཡོད་ནི་རེད། ཇི་སྲིད་ས་དང་པོ་མ་ཐོབ་ཀྱི་བར་དུ་
དེ་ལྟ་བུའི་འགྲོ་དོན་འགྲུབ་ནི་མ་རེད། དེ་ལྟ་བུའི་སྐྱེ་བ་དམན་པའི་
ལུས་རྟེན་མང་པོ་ཞིག་ལེན་ཚེ་ལས་དང་ཉོན་མོངས་པའི་གཞན་
དབང་དུ་གྱུར་ནས་བྱང་ཆུབ་སེམས་དཔའི་བསམ་པ་དང་སྤྱོད་པ་
རྣམས་ཉམས་འགྲོ་ནི་རེད། དེའི་ཕྱིར་ན་ས་དང་པོ་རབ་ཏུ་དགའ་
བ་མ་ཐོབ་ཀྱི་བར་དུ། དཔེར་ན། ཇོ་མོ་རྣམས་ལ་མཚོན་ན་ཁྱེད་
རྣམ་པས་སྨོན་ལམ་འདེབས་རྒྱུ་དེ། ལས་དང་ཉོན་མོངས་པའི་གཞན་
དབང་གིས་སྒོ་ནས་བུད་མེད་ཀྱི་ལུས་རྟེན་ད་ཕན་ཆད་སྐྱེ་བ་ལེན་
པར་མ་གྱུར་ཅིག་ཅེས་ཁ་ཞེ་གཉིས་མེད་ཀྱིས་སྨོན་ལམ་འདེབས་རྒྱུ་
དེ་ཧ་ཅང་གལ་ཆེ་བ་ཡིན་པ་ཤེས་དགོས། དེ་མ་ཡིན་པར་རྣམ་པ་
ཀུན་ཏུ་བུད་མེད་ཀྱི་སྐྱེ་བ་མི་ལེན་པར་གྱུར་ཅིག་ཟེར་ནས་སྨོན་ལམ་
མ་འདེབས་མ་གཏོགས་ནམ་ཞིག་གི་གནས་སྐབས་ན་བུད་མེད་ཀྱི་
ལུས་རྟེན་གྱིས་འགྲོ་དོན་མང་པོ་མཛད་དུས་ཡོད་རྒྱུ་རེད། བུད་མེད་
ཀྱི་ལུས་རྟེན་གྱིས་སྐྱེ་བ་ལ་དབང་ཐོབ་པའི་ཏིང་ངེ་འཛིན་གྱི་སྨོན་
ལམ་རྣམས་ཀྱི་སྒོ་ནས་ཀྱང་འགྲོ་དོན་མཛད་སྐབས་ཡོད་ནི་རེད།
དེའི་ཕྱིར་ན་གཙོ་བོ་ས་དང་པོ་ཡན་ཆད་ཀྱི་སྨོན་ལམ་རེད། སྐྱེ་བ་

ཀུན་ཏུ་བདག་ཤི་ནས་འཇིག་རྟེན་གྱི་ཁམས་གཞན་དུ་འཕོ་ན་ལུས་
རྟེན་བཟང་པོ་ལ་རབ་ཏུ་བྱུང་བ་ཚུལ་ཁྲིམས་རྣམ་པར་དག་པ་ཐོབ་
པར་གྱུར་ཅིག་ཟེར་ནས་སྨོན་ལམ་བཏབ་ནི་རེད། ཚུལ་ཁྲིམས་རྣམ་
པར་དག་པ་ཞིག་མེད་ན་མངོན་མཐོ་དང་ངེས་ལེགས་ཀྱི་ཡོན་ཏན་
གང་ཡང་རྒྱུད་ལ་སྐྱེ་ཐབས་ཡོད་ནི་མ་རེད། བྱང་ཆུབ་ཀྱི་ལམ་གང་
ཡང་རྒྱུད་ལ་འབྱུང་ཐབས་མེད། རྒྱས་པར་ཚུལ་ཁྲིམས་ལ་བསྔགས་
པ་ལས་གསུངས་པ་ལྟར་རེད། དེའི་ཕྱིར་ན་ཚུལ་ཁྲིམས་དག་དགོས།
ཚུལ་ཁྲིམས་རྒྱུད་ལ་མེད་པའི་གང་ཟག་ཅིག་གི་རྒྱུད་ལ་ཡོན་ཏན་སྣ་
གཅིག་ཀྱང་སྐྱེ་ཐབས་མེད། མ་ཟད་འདིའི་སྐབས་ན་གཙོ་བོ་ཚུལ་
ཁྲིམས་རྣམ་པར་དག་པ་ལ་གཞན་གནོད་གཞི་བཅས་སྤང་རྒྱུ་དེ་རེད།
ས་དང་པོ་ཐོབ་པ་ཡན་ཆད་ཀྱིས་འདྲ་མི་འདྲའི་འགྲོ་དོན་མཛད་ཚུལ་
ཡོད་ནི་རེད། རྒྱལ་སྲས་འཇམ་དཔལ་གཞོན་ནུར་གྱུར་པ་དང་
འཕགས་པ་སྤྱན་རས་གཟིགས་ཀྱང་སྲོག་ཆགས་སྣ་ཚོགས་ཀྱིས་སྐྱེ་
བ་བླངས་ནས་འགྲོ་དོན་མཛད་ཚུལ་ཡོད་ནི་རེད། དེས་ན་རབ་ཏུ་
བྱུང་བ་ལ་སྨོན་ལམ་འདེབས་དགོས་ནི་རེད། ས་དང་པོ་མ་ཐོབ་བར་
དུ་ངེས་པར་རབ་ཏུ་བྱུང་བའི་ལུས་རྟེན་ཞིག་ཐོབ་དགོས་ནི་རེད་མ་
གཏོགས་རབ་ཏུ་བྱུང་བའི་ལུས་རྟེན་དེ་མ་ཐོབ་ན། རང་ཅག་བན་རྒན་

ཞིག་གིས་སེར་གོས་ཤིག་གྱོན་ཁྱིམ་ཐབ་ཅན་ཞིག་གི་སྐྱེ་བ་བླངས་
སོང་ན། བུ་དང་བུ་མོས་གཡས་སུ་བསྐོར་ཆུང་མས་མདུན་ནས་འཁྱུད་
པའི་གནས་སྐབས་ན། མི་གསོ་ཁ་མེད་ཆུང་མའི་འབྲེལ་ཐག མི་
སྐྱོང་ཁ་མེད་བུ་ཚའི་འབྲེལ་ཐག་ཡོད་སོང་དུས་ཚེ་འདིར་དཀོར་ནག་
ཐལ་བ་འགམ་འགམ་བྱས་ཏེ་རང་གིས་དགེ་བ་རྒྱབ་ཏུ་བསྐྱུར་ནས་
རང་དོན་ཙམ་ཡང་མི་འགྲུབ་ན་གཞན་དོན་དེ་བས་ཀྱང་འགྲུབ་ནི་
མ་རེད། དེའི་ཕྱིར་ན་ས་དང་པོ་རབ་ཏུ་དགའ་བ་མ་ཐོབ་ཀྱི་བར་དུ་
འཆི་འཕོ་སྐྱེ་བ་ཐམས་ཅད་དུ་ནི་རབ་ཏུ་བྱུང་བའི་ལུས་རྟེན་ཚུལ་
ཁྲིམས་རྣམ་པར་དག་པ་དགེ་ཚུལ་སློང་གི་སྐྱེ་བ་ལེན་ནུས་པར་གྱུར་
ཅིག་བསམས་ནས་སྨོན་ལམ་འདེབས་དགོས་ནི་རེད།
གསུམ་པ་སྤྱོད་པ་སྤྱི་དང་ཚུལ་ཁྲིམས་དག་པ་ལ་བསླབ་པ་ནི།
རྒྱལ་བ་ཀུན་གྱི་རྗེས་སུ་སློབ་གྱུར་ཏེ། །
བཟང་པོ་སྤྱོད་པ་ཡོངས་སུ་རྫོགས་བྱེད་ཅིང༌། །
ཚུལ་ཁྲིམས་སྤྱོད་པ་དྲི་མེད་ཡོངས་དག་པ། །
རྟག་ཏུ་མ་ཉམས་སྐྱོན་མེད་སྤྱོད་པར་ཤོག །

ཅེས་གསུངས་ཏེ། རབ་ཏུ་བྱུང་བའི་ལུས་རྟེན་ཐོབ་པ་ཙམ་གྱིས་མི་
ཆོག་པར་སྤྱིར་རྒྱལ་བ་སྲས་དང་བཅས་པའི་རྗེས་སུ་བསླབས་ནས་
སེམས་ཅན་ཐམས་ཅད་ཀྱི་དོན་དུ་ཚུལ་ཁྲིམས་རྣམ་པར་དག་པའི་
སྤྱོད་པ་དྲི་མ་མེད་པ་ཟེར་ན་འཁོར་གསུམ་རྣམ་པར་དག་པའི་བདེན་
པར་འཛིན་པ་མེད་པ་ཞིག་ལ་ཟེར་ནི་རེད། ས་ཐོབ་ཡིན་ན་གཞན་
ལ་གནོད་པ་བྱེད་ནི་མ་རེད། རྒྱལ་སྲས་བྱང་ཆུབ་སེམས་དཔའ་ཞིག་
གིས་གཞན་ལ་གནོད་པ་མི་བྱེད་པར་མ་ཟད་གཞན་ལ་ཕན་པ་འབའ་
ཞིག་བསྒྲུབ་ནི་རེད། རྒྱལ་སྲས་ཆེན་པོ་ཞི་བ་ལྷས། དངོས་སམ་ཡང་
ན་བརྒྱུད་ཀྱང་རུང་། །སེམས་ཅན་དོན་ལས་གཞན་མི་བྱེད། །ཅེས་
གསུངས་ནས་སེམས་ཅན་གྱི་དོན་དུ་འགྱུར་རྒྱུ་ཞིག་ཡིན་ན་སྨོས་མ་
དགོས་པ་ཡིན། དངོས་སུ་སེམས་ཅན་གྱི་དོན་མ་ཡིན་ཡང་། བརྒྱུད་
ནས་སེམས་ཅན་གྱི་དོན་དུ་འགྱུར་རྒྱུ་ཞིག་ཡིན་ན་དེ་ཡང་བསྒྲུབ་ནི་
རེད༑ དེ་ལ་ཚུལ་ཁྲིམས་ཟེར་ནི་རེད། དེ་ནི་སེམས་ཅན་ལ་ཕན་པ་
བསྒྲུབ་རྒྱུ་སེམས་ཅན་ལ་གནོད་པ་མི་བྱེད་རྒྱུ་དེ་ཡང་ཚུལ་ཁྲིམས་རྣམ་
པར་དག་པ་ཟེར། བྱང་ཆུབ་སེམས་དཔའ་ལ་ཚུལ་ཁྲིམས་གསུམ་
ཡོད༑ ཉེས་སྤྱོད་སྡོམ་པའི་ཚུལ་ཁྲིམས་ནི་གཞན་གནོད་གཞི་དང་
བཅས་པ་སྤང་རྒྱུ་དེ་ཡིན། དགེ་བ་ཆོས་སྡུད་ཀྱི་ཚུལ་ཁྲིམས་ནི། ཏིང་

ངེ་འཛིན་ལ་སོགས་པའི་ལམ་གྱི་རིམ་པ་ལ་སློབ་པར་བྱེད་པ་དེ་རེད།
སེམས་ཅན་དོན་བྱེད་ཀྱི་ཚུལ་ཁྲིམས་ནི། དངོས་སུ་བསྡུ་དངོས་བཞི་
ལ་སོགས་པའི་སྒོ་ནས་སེམས་ཅན་གྱི་དོན་མཛད་པ་དེ་རེད། མདོར་
བསྡུས་ན་རྒྱལ་སྲས་བྱང་ཆུབ་སེམས་དཔའི་ཚུལ་ཁྲིམས་ཐམས་ཅད་
ནི་གཞན་དོན་བསྒྲུབ་པའི་ནང་དུ་མ་འདུས་པ་ཞིག་མེད། དེའི་ཕྱིར་
ན་རྒྱལ་བ་སྲས་དང་བཅས་པ་ཐམས་ཅད་ཀྱི་རྗེས་སུ་བསླབས་ནས་
བདག་ཚུལ་ཁྲིམས་རྣམ་པར་དག་པའི་དགེ་ཚུལ་སློང་གཙང་མ་བྱང་
ཆུབ་སེམས་དཔའི་སྡོམ་པ་དང་ལྡན་པ་སེམས་ཅན་ཐམས་ཅད་ལ་
ཕན་པ་སྒྲུབ་པ་ཞིག་གི་སྐྱེ་བ་ལེན་ནུས་པར་ཤོག་ཅིག་ཅེས་སྨོན་ལམ་
བཏབ་ན་དེ་ཡང་ས་དང་པོ་ཡན་ཆད་ཀྱི་སྨོན་ལམ་རེད།
བཞི་པ་སྐད་སྣ་ཚོགས་ཀྱིས་ཆོས་སྟོན་པ་ནི།
ལྷ་ཡི་སྐད་དང་ཀླུ་དང་གནོད་སྦྱིན་སྐད། །
གྲུལ་བུམ་དག་དང་མི་ཡི་སྐད་རྣམས་དང༌། །
འགྲོ་བ་ཀུན་གྱི་སྒྲ་རྣམས་ཇི་ཙམ་པར། །
ཐམས་ཅད་སྐད་དུ་བདག་གིས་ཆོས་བསྟན་ཏོ། །

ཞེས་གསུངས་པའི་དོན་ནི། ས་དང་པོ་ཡན་ཆད་ཀྱི་ཡིན་པའི་ངེས་
པ་མེད། ནམ་མཁའ་མ་སྟོང་གི་བར་དུ་འགྲོ་བ་བྱ་ལ་བྱ་ཡི་སྐད་དང་།
རི་དྭགས་ལ་རི་དྭགས་ཀྱི་སྐད་དང་ལྷ་ལ་ལྷ་ཡི་སྐད་དང་། ཀླུ་ལ་ཀླུ་
ཡི་སྐད་དང༌། མི་ལ་མི་ཡི་སྐད་དང༌། གནོད་སྦྱིན་ལ་གནོད་སྦྱིན་
གྱི་སྐད་དང༌། རང་རང་སོ་སོའི་སྐད་ཀྱིས་རང་རང་སོ་སོའི་བློ་ཡི་
རིམ་པ་དང་མཐུན་པའི་རང་རང་སོ་སོའི་མོས་པའི་ཆོས་སྟོན་ནུས་
པའི་སྨོན་ལམ་བཏབ་ནི་རེད། སེམས་ཅན་ཐམས་ཅད་གང་ལ་གང་
འདུལ་གྱིས་ཆོས་སྟོན་ཐུབ་དགོས་མ་གཏོགས་རང་ཅག་གི་སྐད་རྐྱང་
པ་ཞིག་གིས་ཆོས་བཤད་དགོས་ན་མཐའ་ཡས་པའི་སེམས་ཅན་
ཐམས་ཅད་ཀྱི་དོན་སྒྲུབ་ཐུབ་ནི་མ་རེད། དེའི་ཕྱིར་ན་ཁྭ་ཏ་ལ་ཁྭ་
ཏའི་སྐད་ཀྱིས་ཆོས་བཤད་ནུས་པར་ཤོག་ཅིག་གསུངས་ནི་རེད།
ངེད་ཅག་བླ་རུང་སྒར་ནའང་ཁྭ་ཏ་ངོ་མཚར་ཅན་མང་པོ་ཡོད། བྱང་
ཆུབ་སེམས་དཔའི་སྤྲུལ་བ་རེ་ཡིན་ཤས་ཆེ། རྒྱུན་དུ་ཀུན་དགའ་ར་
བའི་ཁ་སྐོར་ན་ཨོཾ་ཨཱཿཧཱུྃ། ཨོཾ་ཨཱཿཧཱུཾ། ༀ་ཨཱཿཧཱུཾ། ཞེས་ཟེར་ནས་རྒྱུན་
དུ་གྲག་གིན་འདུག གྲུབ་ཆེན་རིན་པོ་ཆེས། ཨ་ཝ་ཀོ་ཝ་ལ་སོགས་
ལེགས་སྦྱར་སྐད། །ཅེས་སོགས་ཁྭ་ཏའི་བསྟོད་པའི་ནང་དུ་གསུངས་
ཡོད༑ ཨ་ཝ་དང་ཨ་ལི་ཀ་ལིའི་དབྱངས་སྙན་སྒྲོག་དུས་ངོ་མ་བྱང་

བཟང་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུ་།
ཆུབ་སེམས་དཔའི་སྤྲུལ་པ་ཞིག་ཡིན་འདུག བྱ་རིགས་རྣམས་ལ་
ཨ་ཝ་ཀོ་ཝའི་སྒྲ་གདངས་ཀྱིས་ཆོས་འཆད་བཞིན་ཡོད་ནའང་ཐང༌།
སྐྱེ་བ་ཚེ་རབས་ཀྱི་བར་དུ་དེ་ལྟ་བུའི་རྣམ་པ་སྣ་ཚོགས་ཀྱིས་སེམས་
ཅན་ཐམས་ཅད་ལ་ཆོས་སྟོན་ནུས་པར་ཤོག་ཅིག་བསམས་ནས་སྨོན་
ལམ་གདབ་དགོས་ནི་རེད།
ལྔ་པ་དགེ་བ་ལ་བརྩོན་པ་ནི།
དེས་ཤིང་ཕ་རོལ་ཕྱིན་ལ་རབ་བརྩོན་ཏེ། །
ཞེས་གསུངས་ཏེ། དེས་ཤིང་ནི་རང་རྒྱུད་ཞི་ཞིང་དུལ་བའི་བྱང་ཆུབ་
སེམས་དཔའ་ཞིག་ལ་ཟེར་ནི་རེད། བྱང་ཆུབ་སེམས་དཔའི་སྤྱོད་
ལམ་ནི། ཞི་ཞིང་དུལ་བ་གཞན་ལ་གནོད་པ་མེད་པའི་སྒོ་ནས་ཕ་
རོལ་ཏུ་ཕྱིན་པ་དྲུག་ལ་སློབ་པར་བྱེད་དེ། སྦྱིན་པ་སྦྱིན། ཚུལ་ཁྲིམས་
སྲུང་༑ བཟོད་པ་བསྒོམ། བརྩོན་འགྲུས་རྩོམ། བསམ་གཏན་གྱི་
དོན་ལ་མཉམ་པར་བཞག ཐོས་བསམ་སྒོམ་པའི་ཤེས་རབ་ཀྱི་ལམ་
ཡང་དག་པ་ཉམས་སུ་ལེན་རྒྱུ་དེ་རེད། དེ་ལྟ་བུའི་ཕ་རོལ་ཏུ་ཕྱིན་
པ་ཐོབ་པར་གྱུར་ཅིག་གསུངས་ནི་རེད།

དྲུག་པ་རྒྱུ་ལྔ་པོ་དེས་བྱང་ཆུབ་ཀྱི་སེམས་མི་བརྗེད་པ་ནི།
བྱང་ཆུབ་སེམས་ནི་ནམ་ཡང་བརྗེད་མ་གྱུར། །
ཅེས་གསུངས་ཏེ། རྒྱུ་ལྔ་པོ་དེ་ཡོད་ན་བྱང་ཆུབ་ཀྱི་སེམས་རྒྱུད་ལ་
སྐྱེ་ནི་རེད། རྒྱུ་ལྔ་པོ་མེད་ན་བྱང་ཆུབ་ཀྱི་སེམས་རྒྱུད་ལ་སྐྱེ་ཡང་
དཀའ༑ གལ་ཏེ་སྐྱེ་ཡང་ཉམས་པར་འགྱུར་ནི་རེད། དེས་ན་ད་ལྟ་
ཚེ་རབས་མ་དྲན་ན་བྱང་ཆུབ་སེམས་ཉམས་པར་འགྱུར་བ་དང༌།
རབ་ཏུ་མ་བྱུང་བ་དང་ཚུལ་ཁྲིམས་རྣམ་པར་མ་དག་ན་བྱང་ཆུབ་ཀྱི་
སེམས་རྒྱུད་ལ་མི་སྐྱེ་བ་དང༌། འགྲོ་བ་སེམས་ཅན་ཐམས་ཅད་ལ་
རང་རང་སོ་སོའི་སྐད་ཀྱིས་ཆོས་སྟོན་མ་ནུས་པ་དང་དགེ་བ་ལ་བརྩོན་
མ་ནུས་ན་བྱང་ཆུབ་སེམས་དཔའི་ལམ་ལ་སློབ་པར་མི་ནུས། དེའི་
ཕྱིར་ན་དེ་ལྔ་པོ་ཡོད་ན་བྱང་ཆུབ་ཀྱི་སེམས་རྒྱུད་ལ་སྐྱེ་ནི་རེད། བྱང་
ཆུབ་ཀྱི་སེམས་རིན་པོ་ཆེ་འདི་ནི་ནམ་ཡང་བརྗེད་པར་མ་གྱུར་ཅིག་
ཅེས་གསུངས་ནི་རེད། བྱང་ཆུབ་ཀྱི་སེམས་ཟེར་རྒྱུ་དེ་གང་འདྲ་ཞིག་
ཡིན་སྙམ་ན། མཐའ་ཡས་པའི་སེམས་ཅན་ཐམས་ཅད་སངས་རྒྱས་

ཀྱི་ས་ལ་ངས་འགོད་པར་བྱ། ངས་འགོད་ཐུབ་པ་ཞིག་བྱེད་བསམ་
རྒྱུའི་དམ་བཅའ་བྱེད་རྒྱུ་དེ་སྨོན་པ་སེམས་བསྐྱེད་རེད། མཐའ་ཡས་
པའི་སེམས་ཅན་ཐམས་ཅད་སངས་རྒྱས་ཀྱི་ས་ཐོབ་པའི་ཆེད་དུ་ངས་
དགེ་བ་བསྒྲུབ་སྡིག་པ་སྤང་བསམས་ནས་རང་ནུས་གང་ལྕོགས་ཀྱིས་
སྒྲུབ་པར་བྱེད་པ་ནི་འཇུག་པ་སེམས་བསྐྱེད་ཅེས་བྱ། བྱང་ཆུབ་ཀྱི་
སེམས་མི་ཉམས་པར་བྱ་བའི་ཕྱིར་དུ་ཉིན་ལན་གསུམ། མཚན་ལན་
གསུམ་རང་རྒྱུད་ལ་ངེས་པར་དུ་བྱང་ཆུབ་ཀྱི་སེམས་ལེན་དགོས་
གསུངས་ཏེ། སྤྱོད་ཡུལ་ཡོངས་སུ་དག་པའི་མདོ་སྡེ་དང་། སྨིན་གླིང་
ལོ་ཆེན་གྱི་སྡོམ་གསུམ་དཔག་བསམ་སྙེ་མ་སོགས་ཀྱི་སྐབས་ན་ཡང་
གསུངས་ཡོད།
བདུན་པ་འགལ་རྐྱེན་བྲལ་བར་སྨོན་པ་ནི།
སྡིག་པ་གང་རྣམས་སྒྲིབ་པར་གྱུར་པ་དག །
དེ་དག་མ་ལུས་ཡོངས་སུ་བྱང་བར་ཤོག །
ཅེས་སྲོག་གཅོད་པ་ལ་སོགས་པའི་སྡིག་པ་དང་སྒྲིབ་པར་གྱུར་པ་

དེ་དག་ཐམས་ཅད་ཡོངས་སུ་དག་ཅིང་བྱང་བར་གྱུར་ཅིག་ཅེས་སྨོན་
ལམ་བཏབ་ནི་རེད། རང་གི་རྒྱུད་ལ་བྱང་ཆུབ་ཀྱི་སེམས་སྐྱེ་བར་
ཤོག་ཅིག རང་གཞན་གྱི་རྒྱུད་ལ་བྱང་ཆུབ་ཀྱི་སེམས་སྐྱེ་བའི་གེགས་
སུ་སྡིག་པ་དང་སྒྲིབ་པ་ཐམས་ཅད་ཡོངས་སུ་དག་པར་གྱུར་ཅིག་ཅེས་
བསམ་པ་ཙམ་གྱིས་ཆོག
སྤྱི་དོན་གསུམ་པ། མ་གོས་པའི་སྤྱོད་པའམ་མ་ཆགས་པའི་སྒོ་ནས་
སྨོན་པ་ནི།
ལས་དང་ཉོན་མོངས་བདུད་ཀྱི་ལས་རྣམས་ལས། །
གྲོལ་ཞིང་འཇིག་རྟེན་འགྲོ་བ་རྣམས་སུ་ཡང༌། །
ཇི་ལྟར་པདྨོ་ཆུས་མི་ཆགས་པ་བཞིན། །
ཉི་ཟླ་ནམ་མཁར་ཐོགས་པ་མེད་ལྟར་སྤྱད།
ཅེས་གསུངས་ཏེ། མ་གོས་པའི་སྤྱོད་པ་ནི་སེམས་ཅན་གྱི་དོན་བསྒྲུབ་
པའི་གནས་སྐབས་ན། སྐྱོན་གྱིས་མ་གོས་པ་ཞིག་དགོས་ནི་རེད།
དེ་གང་ཡིན་ཞེ་ན། འོག་ཏུ། ལས་ཀྱི་སྟོབས་རྣམས་ཡོངས་སུ་དག

བྱེད་ཅིང༌། །ཉོན་མོངས་སྟོབས་རྣམས་ཀུན་ཏུ་འཇོམས་པར་བྱེད།།
བདུད་ཀྱི་སྟོབས་རྣམས་སྟོབས་མེད་རབ་བྱེད་ཅིང་། །བཟང་པོ་སྤྱོད་
པའི་སྟོབས་ནི་རྫོགས་པར་བགྱི། །ཞེས་སོགས་ཀྱི་སྐབས་སུ་རྒྱས་
པར་བཤད་པ་མ་གཏོགས་འདི་གཉིས་ནང་དོན་གཅིག་ཡིན་པས་དེ་
ལྟར་ཤེས་དགོས། སྔོན་ཆད་ངེད་ཅག་གིས་རྒྱ་གར་རྡོ་རྗེ་གདན་གྱི་
མཆོད་རྟེན་ལ་བསྐོར་བའི་གནས་སྐབས་ཉིན་ཁ་ཤས་ཀྱི་རིང་ལ།
ཉིན་མཚན་བར་མེད་དུ་སྨོན་ལམ་གདབ་རྒྱུའི་གཙོ་བོ། ལས་ཀྱི་
སྟོབས་རྣམས་ཡོངས་སུ་དག་བྱེད་ཅིང༌། །ཉོན་མོངས་སྟོབས་རྣམས་
ཀུན་ཏུ་འཇོམས་པར་བྱེད། །བདུད་ཀྱི་སྟོབས་རྣམས་སྟོབས་མེད་
རབ་བྱེད་ཅིང་། །བཟང་པོ་སྤྱོད་པའི་སྟོབས་ནི་རྫོགས་པར་བགྱི། །
ཞེས་སྨོན་ལམ་འདི་བཏབ་ནི་ཡིན། དེས་ན་ལས་དང་ཉོན་མོངས་
པའི་སྐྱོན་གྱིས་གོས་ཉན་ནི་མ་རེད། ལས་ཀྱི་སྐྱོན་ནི། སྲོག་གཅོད་
པ་དང༌། མ་བྱིན་ལེན་པ་དང༌། འདོད་པའི་ལོག་པར་གཡེམ་པ་
སོགས་མདོར་ན་མི་དགེ་བ་བསག་རྒྱུ་དེ་ལས་ཡིན། དེ་ལྟ་བུའི་ལས་
ཀྱིས་ཡོངས་སུ་མ་གོས་པར་གྱུར་ཅིག ཉོན་མོངས་པ་རང་གི་རྒྱུད་
ལ་འདོད་ཆགས་ཞེ་སྡང་གཏི་མུག་ང་རྒྱལ་ཕྲག་དོག་ལ་སོགས་པ་
ཉོན་མོངས་དེ་དག་གིས་མ་གོས་པར་གྱུར་ཅིག་ཅེས་གསུངས། བདུད་

རྒྱུད་ལ་ཞུགས་ན་སངས་རྒྱས་ལ་མི་དགའ། ཆོས་ལ་མི་དགའ། དགེ་
འདུན་ལ་མི་དགའ། དཀོན་མཆོག་གསུམ་ལ་རྒྱབ་ཀྱིས་ཕྱོགས་ཤིང་།
གྲོགས་ངན་པ་ལ་དགའ། བཟང་པོའི་སྤྱོད་པ་ལ་མི་སྤྲོ་བ་དེ་རྣམས་
ནི་བདུད་ཀྱི་ལས་རེད། དེ་དག་ཐམས་ཅད་ཀྱིས་མི་གོས་པར་གྱུར་
ཅིག་གསུངས་ནི་རེད། རང་དོན་གྱི་སྒོ་ནས་ཇི་ལྟར་པདྨོ་ཆུས་མི་
ཆགས་པ་བཞིན་དང༌། གཞན་དོན་དུ་ཉི་ཟླ་ནམ་མཁར་ཐོགས་པ་
མེད་ལྟར་སྤྱད་གསུངས་ནི་རེད། རང་དོན་དེ་ཇི་འདྲ་ཞིག་ཡིན་ཟེར་
ན༑ རང་འཁོར་བ་ན་གནས་ནས་སེམས་ཅན་གྱི་དོན་མཛད་པའི་
གནས་སྐབས་སུ་གང་ལ་གང་འདུལ་གྱིས་འགྲོ་དོན་མཛད་ནི་རེད།
སྨད་འཚོང་མ་དང་། ཤན་པ་གདོལ་བ། གཡོག་པོ་སྡུག་སྤྱོད་ཅན་
ཕལ་བས་འགྲོ་དོན་མཛད་པའི་གནས་སྐབས་ན། རང་གི་རྒྱུད་ལ་
ལས་དང་ཉོན་མོངས་པ་དང་། བདུད་ཀྱིས་མ་གོས་པ། དཔེར་ན།
པདྨོ་འདམ་ལས་སྐྱེས་ཀྱང་འདམ་གྱིས་མ་གོས་ཤིང་ཆུ་ལས་སྐྱེས་
ཀྱང་ཆུ་ཡིས་མ་གོས་པ་ལྟ་བུ་རང་རྒྱུད་སྐྱོན་གྱིས་མ་གོས་པར་ཤོག་
ཅིག དེ་ནི་བདག་དོན་དུ་སྨོན་པ་རེད། དེ་ནས་ཉི་ཟླ་གཉིས་ནམ་
མཁའི་ཁམས་སུ་བསྐྱོད་པའི་གནས་སྐབས་ན་རླུང་དང་སྤྲིན་དང་
གཞན་འབྱུང་བ་གང་གིས་ཀྱང་འགོག་མི་ནུས་པར་རང་ཤུགས་ཀྱིས་

འགྲོ་བ་ལྟར། རང་གིས་གཞན་དོན་སྒྲུབ་པར་བྱེད་པ་ལ་གང་གིས་
ཀྱང་གེགས་བྱེད་མི་ནུས་པ་དང༌། རང་གིས་གཞན་སེམས་ཅན་
ཐམས་ཅད་ཀྱི་དོན་མཛད་པ་ལ་ཆགས་ཐོགས་མེད་པ་ཞིག་ཏུ་འགྱུར་
བར་ཤོག་ཅིག་ཅེས་གསུངས་ནས་སྨོན་ལམ་བཏབ་ནི་རེད། མཁས་
པ་སྔ་མའི་གསུངས་པ་དེ་ཚུལ་བཞིན་མི་དྲན་ཡང་ཕལ་ཆེར་ཚིག་དོན་
འདི་ལྟར་ཡིན་སྙམ་མོ། །སྤྱིར་ན་བཟང་སྤྱོད་ཀྱི་འགྲེལ་བ་ཐམས་
ཅད་ཀྱི་ནང་ན་བཟང་ཤོས་རྒྱས་ཤོས་ཤིག་ཇོ་ནང་ཀུན་མཁྱེན་ཏ་ར་
ནཱ་ཐས་གསུངས་པ་དེ་རེད། སྔོན་ཆད་ང་ལྕང་མ་རི་ཁྲོད་དུ་མ་སོང་
གོང་དུ་ལན་གཅིག་མཇལ་མྱོང་ཡང་ད་ལྟ་སྣང་ལ་མ་ངེས་པ་ཉིད་དུ་
གྱུར་འདུག་པས་ཅི་ཡང་མི་དྲན། དེ་མ་གཏོགས་བཟང་སྤྱོད་ཀྱི་
འགྲེལ་བ་རྒྱས་པ་ཞིག་མཇལ་མ་མྱོང་། དེས་ན་རང་བཟོ་བྱས་ཏེ་
འགྲེལ་བ་མ་གཏོགས་སྨིན་གླིང་ལོ་ཆེན་སོགས་ཀྱིས་སྤྲོས་མེད་བྱས་
ཏེ་འགྲེལ་ཡོད་པས་གང་ཡིན་གསལ་བོར་ཐག་མི་ཆོད་ཀྱང་ཧ་ལམ་
འདི་ལྟར་འགྲེལ་ན་སྟོན་པ་བཅོམ་ལྡན་འདས་ཀྱི་གསུང་དང་མཐུན་
པས་དེས་ཆོག་གམ་སྙམ། ངེད་ཅག་རྒྱ་ནག་རི་བོ་རྩེ་ལྔར་བོད་རིགས་
ཁྲི་ཕྲག་གཅིག་དང་མཉམ་དུ་བཟང་སྤྱོད་སྨོན་ལམ་ཉིན་དང་པོ་འདོན་
པའི་གནས་སྐབས་ན། ཆོས་རྒྱལ་མྱ་ངན་མེད་པས་སྔོན་སྨོན་ལམ་

གྱི་སྟོབས་ཀྱིས་དེ་བཞིན་གཤེགས་པའི་དྲུང་དུ་ཕེབས་པ་རེད། མ་
འོངས་པར་གནོད་སྦྱིན་རྣམས་འཁོར་སའི་གནས་ཤིག་ཏུ་མཆོད་རྟེན་
བྱེ་བ་གཅིག་བཞེངས་ནི་རེད། དེའི་མཆོད་རྟེན་བྱེ་བ་གཅིག་གི་ནང་
གི་གཅིག་འདི་རེད། དེའི་དྲུང་དུ་སྨོན་ལམ་འདེབས་དུས་དགེ་འདུན་
པ་ཚང་མ་འཚོགས་ཡོད། དེའི་སྐབས་སུ་ང་རང་ཐོན་པ་དང་མཉམ་
དུ་དགེ་འདུན་པ་ཚང་མ་གདན་ལས་བཞེངས་ཀྱང་། འདོན་པ་ཁ་
ནས་མ་ཆད་པར་ངའི་རྐང་པ་ཁྲི་སྟེང་ལ་འཇོག་དུས་ཇི་ལྟར་པདྨོ་ཆུས་
མི་ཆགས་པ་བཞིན་གསུངས། ང་རང་ཁྲི་སྟེང་དུ་འདུག་དུས་ཉི་ཟླ་
ནམ་མཁར་ཐོགས་པ་མེད་ལྟར་སྤྱད་ཅེས་གསུངས་པ་དང་འཕྲད།
ངས་ཀྱང་དེ་ལྟ་བུ་ཞིག་ཆེད་དུ་བསྒྲིགས་པ་མིན། དགེ་འདུན་པ་རྣམས་
ཀྱིས་ཀྱང་ཆེད་དུ་བསྒྲིགས་པ་མིན་ཡང་རྟེན་འབྲེལ་ཧ་ཅང་ལེགས་
པོ་ཞིག་འགྲིག་སོང་བས་དགའ་ཞིང་སྐྱིད་པའི་ངང་ནས་བྱང་ཆུབ་
མཆོག་ཏུ་སེམས་བསྐྱེད་པའི་ཐོག་མའང་དེ་ཡིན། ང་རང་གི་ལུས་
རྟེན་འདི་ལ་ཡང་བསྟན་པ་དང་སེམས་ཅན་གྱི་དོན་རྒྱ་ཆེན་པོ་ཞིག་
འགྲུབ་རྒྱུ་རེད་བསམ། དེ་ལ་བར་ཆད་ཆེན་པོ་ཡོད་རྒྱུ་མ་རེད་བསམས་
ནས་དགའ་སྤྲོ་ཆེན་པོ་ཞིག་སྐྱེས་བྱུང་། རྟེན་འབྲེལ་ཐོག་མ་ཡང་དེའི་
སྐབས་སུ་འགྲིག དེ་ཚུན་ཆོད་བསྟན་པ་དག་སྒྲིག་བྱེད་པ་སོགས་

ཀྱི་སྐབས་སུ་ཡང་འགལ་རྐྱེན་མང་པོ་ཞིག་ལྡང་ཡང་གང་གིས་ཀྱང་
མ་གོས་པ་དེ་ཡང་དེའི་སྟོབས་ཀྱིས་ཡིན། སྤྲུལ་སྐུ་བསྟན་འཛིན་རྒྱ་
མཚོས་རི་བོ་རྩེ་ལྔ་ལ་འགྲོ་བའི་རྟོགས་བརྗོད་ཀྱི་སྐབས་སུ་རྒྱས་པར་
གསུངས་ཡོད་པ་ལྟར་རོ། །སྔར་ཡང་རྟེན་འབྲེལ་བཟང་པོ་འགྲིག་
ནི་ཡིན། ད་ལྟའི་གནས་སྐབས་ན་ཡང་ཧ་ཅང་སྐལ་བ་བཟང་པོ་ཞིག་
རེད༑ ངེད་ཅག་གིས་སྐྱེ་བ་ཚེ་རབས་ཀུན་ཏུ་ཇི་ལྟར་པདྨོ་ཆུས་མི་
ཆགས་པ་བཞིན་ཉི་ཟླ་ནམ་མཁར་ཐོགས་པ་མེད་ལྟར་སྤྱད་ཅེས་པ་
ལྟ་བུའི་འགྲོ་དོན་རྒྱ་ཆེན་པོ་འབྱུང་རྒྱུའི་རྟེན་འབྲེལ་སྔར་ཡང་འགྲིག་
ནི་རེད། ད་ལྟ་ཡང་འགྲིག་པར་ཁྱེད་རྣམ་པས་ཀྱང་སྨོན་ལམ་ཡང་
ཡང་ཐོབ། མཐུན་འགྱུར་ཡང་གནོངས།
སྤྱི་དོན་བཞི་བ་ཕན་བདེ་ལ་འགོད་པར་སྨོན་པ་ནི།
ཞིང་གི་ཁྱོན་དང་ཕྱོགས་རྣམས་ཅི་ཙམ་པར། །
ངན་སོང་སྡུག་བསྔལ་རབ་ཏུ་ཞི་བར་བྱེད། །
བདེ་བ་དག་ལ་འགྲོ་བ་ཀུན་འགོད་ཅིང༌། །
འགྲོ་བ་ཐམས་ཅད་ལ་ནི་ཕན་པར་སྤྱད། །

ཅེས་གསུངས་ཏེ། མི་མཇེད་འཇིག་རྟེན་གྱི་ཁམས་དང་མདོ་སྡེ་དྲན་
པ་ཉེར་བཞག་ལ་སོགས་པས་རགས་བསྡུས་ཀྱི་སྒོ་ནས་གསུངས་
པའི་ཚ་དམྱལ་བརྒྱད་གྲངས་དམྱལ་བརྒྱད་ཉི་ཚེ་ཉེ་འཁོར་ཏེ། དམྱལ་
ཁམས་བཅོ་བརྒྱད་ཅེས་བཤད་ཀྱང༌། སྤྱིར་དམྱལ་བ་ཞེས་གྲངས་
གཞལ་དུ་མེད་པ། དཔག་ཏུ་མེད་པ་ཞིག་རེད། སྔོན་ཆད་ཤུག་ཆུང་
མཁའ་འགྲོ་མའི་གསུང་ལས། དམྱལ་བ་ཟེར་རྒྱུ་དེ་ནི། ཡང་སོས་
ཐིག་ནག་ཟེར་རྒྱུ་ཅི་ཡང་མེད་པར་གྲངས་གཞལ་དུ་མེད་པ་ཞིག་རེད་
ཅེས་གསུངས་པ་དེ་བདེན་པ་རེད། གོང་དུ་བཤད་པ་ནི་དམྱལ་བའི་
སྡུག་བསྔལ་གྱི་རིགས་ཙམ་བསྡུས་ཏེ་བཅོམ་ལྡན་འདས་ཀྱིས་སྤྱི་
ཁྱབ་ཀྱི་དབང་དུ་བྱས་ཏེ་གསུངས་པ་ཙམ་རེད་མ་གཏོགས་མཐའ་
གཅིག་ཏུ་ངེས་པ་མེད། དེ་ལྟ་བུའི་དམྱལ་བ་འམ། ཡི་དྭགས་དང་།
དུད་འགྲོ་ལ་སོགས་པ་གྲངས་མེད་པ་རེད། མདོར་ན་ཕྱོགས་བཅུའི་
ཞིང་རབ་འབྱམས་ན་ཡོད་པའི་ངན་སོང་གི་སྡུག་བསྔལ་ཐམས་ཅད་
རབ་ཏུ་ཞི་བར་ཤོག་ཅིག་ཅེས་གསུངས་ནི་རེད། བདེ་བ་ཐོབ་པར་
བྱ་བའི་ཕྱིར་དུ་བདག་གིས་སེམས་ཅན་གྱི་དོན་ལ་བརྩོན་པར་ཤོག་
ཅིག་ཕན་ཐོགས་པར་བྱ་བའི་ཕྱིར་དུ་བདག་གིས་ལམ་ལྷག་པའི་བསླབ་
པ་གསུམ་གྱི་ལམ་ལ་སློབ་ནུས་པར་ཤོག་ཅིག་གསུངས་ཏེ། གནས་

སྐབས་ཀྱི་བདེ་བ་དང་མཐར་ཐུག་སངས་རྒྱས་ཀྱི་ས་ལ་འགོད་པར་
གྱུར་ཅིག དེར་དགོད་པར་བྱ་བའི་ཕྱིར་དུ་བདག་གིས་ཀྱང་དེ་ལྟ་
བུའི་སྤྱོད་པ་ལ་སྤྱོད་ནུས་པར་ཤོག་ཅིག
སྤྱི་དོན་ལྔ་བ་གོ་ཆ་བགོ་བའི་སྒོ་ནས་སྨོན་པ་ནི།
བྱང་ཆུབ་སྤྱོད་པ་ཡོངས་སུ་རྫོགས་བྱེད་ཅིང༌། །
སེམས་ཅན་དག་གི་སྤྱོད་དང་མཐུན་པར་འཇུག །
བཟང་པོ་སྤྱོད་པ་དག་ནི་རབ་སྟོན་ཅིང་། །
མ་འོངས་བསྐལ་པ་ཀུན་ཏུ་སྤྱོད་པར་གྱུར། །
ཅེས་གསུངས་ཏེ། གོ་ཆ་ཞེས་པ་ནི་སྙིང་སྟོབས་ཆེན་པོ་ལ་ཟེར་བ་
ཡིན༑ རང་གི་བྱང་ཆུབ་སྤྱོད་པ་མ་ལུས་པ་རྫོགས། དེ་ནས་སེམས་
ཅན་དག་གི་སྤྱོད་པ་དང་མཐུན་པར་འཇུག་སེམས་ཅན་དག་གི་སྤྱོད་
པ་དང་མ་མཐུན་ན། ངེད་ཅག་གིས་མིའི་ལུས་རྟེན་གྱི་སྟེང་ནས་བྱ་
ཞིག་ལ་ཆོས་བཤད་དགོས་ན་བྱ་ཐམས་ཅད་འུར་རྡོས་སྒྲོག་པ་བཞིན་
དུ་བྲོས་འགྲོ་ངེས་ཅན་ཡིན། བྱ་ལ་བྱ་ཉིད་དུ་སྤྲུལ། རི་དྭགས་ལ་རི་

དྭགས་ཉིད་དུ་སྤྲུལ་ནས་རང་གི་སྤྱོད་པ་རྫོགས། གཞན་གྱི་སྤྱོད་པ་
དང་མཐུན་དགོས་ནི་རེད། སྤྱོད་པ་དང་མ་མཐུན་ན་དཔེར་ན།
ཐེག་པ་ཆེན་པོའི་ཆོས་བཤད་དུས་ཐེག་དམན་གྱི་ལུང་དྲངས་མི་
ཉན་མ་གཏོགས་གཉིས་ཀ་བྱང་ཆུབ་སེམས་དཔའི་རྩ་ལྟུང་ཡིན་ཚུལ་
འདྲ་བ་རེད། མདོར་ན་སེམས་ཅན་ཐམས་ཅད་ཀྱི་བསམ་སྤྱོད་
དང་མཐུན། སེམས་ཅན་ཐམས་ཅད་ལ་གང་ལ་གང་འདུལ་གྱིས་
ཆོས་སྟོན། རང་གིས་བཟང་པོ་སྤྱོད་པ་འདི་ལ་སྤྱད། སེམས་ཅན་
ཐམས་ཅད་བཟང་པོ་སྤྱོད་པ་ལ་སྤྱད་དུ་བཅུག་ནས། ཚུལ་ཁྲིམས་
བསྲུང་༑ ཏིང་འཛིན་བསྒོམ། བདག་མེད་རྟོགས་པའི་ཤེས་རབ་
རྣམས་ཀྱི་ནང་དུ་མ་འདུས་པ་མེད། དེ་ལ་འཇུག་ནུས་པར་ཤོག་ཅིག་
གསུངས་ནི་རེད།
སྤྱི་དོན་དྲུག་པ། སྐལ་མཉམ་གྱི་གྲོགས་དང་འགྲོག་པར་སྨོན་པ་ནི།
བདག་གི་སྤྱོད་དང་མཚུངས་པར་གང་སྤྱོད་པ། །
དེ་དག་དང་ནི་རྟག་ཏུ་འགྲོག་པར་ཤོག །
ལུས་དང་ངག་རྣམས་དང་ནི་སེམས་ཀྱིས་ཀྱང་། །
སྤྱོད་པ་དག་དང་སྨོན་ལམ་གཅིག་ཏུ་སྤྱད། །

ཅེས་གསུངས་ནས་བདག་གི་བསམ་པ་བཟང་པོ་ནི་བྱང་ཆུབ་ཀྱི་
སེམས་རེད། སྤྱོད་པ་བཟང་པོ་ནི་གཞན་ཕན་བྱེད་པ་རེད། དེ་ལྟ་
བུའི་སྤྱོད་པ་དང་མཐུན་པའི་གང་ཟག་ཐམས་ཅད་ལ་བདག་དུས་
རྟག་ཏུ་འབྲལ་བ་མེད་པར་འགྲོག་པར་ཤོག་ཅིག་ཅེས་སྐལ་མཉམ་
གྱི་གྲོགས་དང་འགྲོག་པར་སྨོན་པའོ། །གྲོགས་ངན་རྣམས་ཀྱི་དབང་
དུ་འགྲོ་ཉན་ནི་མ་རེད། ས་དང་པོ་རབ་ཏུ་དགའ་བ་མ་ཐོབ་ཀྱི་བར་དུ་
གྲོགས་བཟང་པོ་དང་འགྲོགས་ན་བཟང་པོར་འགྱུར་རྒྱུ་རེད། གྲོགས་
ངན་པ་དང་འགྲོགས་ན་ངན་པར་འགྱུར་རྒྱུ་རེད། དེས་ན་ས་དང་པོ་
ཐོབ་པ་ནས་བཟུང་སྟེ། སྤྱོད་པ་འདི་འདྲའི་གནས་སྤྱད་ན། །སྐྱེ་བོ་
ཡོངས་ཀྱི་ཁྲོད་གནས་སམ། །བུད་མེད་ཁྲོད་ན་གནས་ཀྱང་རུང་། །
སྡོམ་བཙུན་དམ་པ་ཉམས་མི་འགྱུར། །ཞེས་གསུངས་ཏེ། གཞན་
དབང་དུ་འགྱུར་རྒྱུ་མ་རེད། དེ་མིན་ན་གྲོགས་བཟང་པོ་ལ་སྨོན་ལམ་
འདེབས་དགོས་ནི་རེད། དུས་རྒྱུན་དུ་གྲོགས་བཟང་པོ་བཙལ་དགོས་
ནི་རེད། གྲོགས་བཟང་པོ་ནི་མཆེད་གྲོགས་བཟང་པོ་རེད། ལུས་ཀྱི་
སྒོ་དང་ངག་གི་སྒོ་དང་ཡིད་ཀྱི་སྒོ་ནས་ཀྱང་སྤྱོད་པ་གྲོགས་བཟང་པོ་
ཐམས་ཅད་དང་ལྷན་ཅིག་ཏུ་འགྲོག་པར་སེམས་ཀྱིས་ཀྱང་སྨོན། ངག་
གིས་ཀྱང་དེ་ལྟ་བུའི་སྨོན་ཚིག་བརྗོད། ལུས་ཀྱིས་ཀྱང་དེ་ལྟ་བུ་སྨོན་

པའི་སྤྱོད་པ་ལ་འཇུག་ནུས་པར་ཤོག་ཅིག དཔེར་ན། ད་ངེད་ཅག་
གིས་བཟང་སྤྱོད་དུང་སྒྲུབ་ཆེན་མོ་དང་། གར་དབང་རིག་འཛིན་
འབུམ་ཚོགས་ཆེན་མོ་སོགས་ཆོས་ཀྱི་མཛད་སྒོ་རྒྱ་ཆེན་པོ་དགེ་འདུན་
པའི་སྡེ་གྲངས་མང་པོ་འདི་ལྟ་བུ་དང་དུས་རྒྱུན་དུ་འཕྲད་པར་ཤོག་
ཅིག འཕྲད་པ་ཙམ་གྱིས་མི་ཆོག་པར་དེ་དག་ཐམས་ཅད་དང་ལྟ་
སྤྱོད་མཐུན་པའི་སྤྱོད་པ་བཟང་པོ་ལ་འཇུག་པར་གྱུར་ཅིག འཇུག་
པ་ཙམ་གྱིས་མི་ཆོག་པར་འཇུག་པའི་འབྲས་བུ་ཡང་མཐར་ཕྱིན་པར་
ཤོག་ཅིག་གསུངས་ཏེ། དེ་ལྟ་བུའི་གྲོགས་བཟང་པོ་དང་འཕྲད་པར་
སྨོན་ལམ་འདེབས་དགོས་ནི་རེད། སྔོན་ཆད་ང་རང་རྒྱ་གར་ལ་འགྲོ་
དུས་གོང་ས་སྐྱབས་མགོན་ཆེན་པོ་ལ། ཁྱེད་དང་ང་གཉིས་ཚེ་རབས་
ཕྲེང་བ་རུ། །སྨོན་ལམ་ལས་ཀྱིས་འབྲེལ་ལ་གློ་བ་དགའ། །ད་དུང་
དུ་ཡང་བྱང་ཆུབ་སྙིང་པོའི་བར། །བཟང་པོ་སྤྱོད་ལ་མཉམ་དུ་འཇུག་
པར་སྨོན། །ཟེར་རྒྱུའི་ནང་དོན་ལྟར་རེད། ངེད་ཅག་ཚང་མས་ཀྱང་
བྱང་ཆུབ་སྙིང་པོའི་བར་དུ་བཟང་པོ་སྤྱོད་པ་ལ་སྤྱོད་ནས་གྲོགས་བཟང་
པོ་དང་མཉམ་དུ་འགྲོག་པར་སྨོན་ལམ་འདེབས་ནི་རེད།

སྤྱི་དོན་བདུན་པ་དགེ་བའི་བཤེས་གཉེན་བསྟེན་ཅིང་མཉེས་པར་
བྱེད་པ་ནི།
བདག་ལ་ཕན་པར་འདོད་པའི་གྲོགས་པོ་དག །
བཟང་པོ་སྤྱོད་པ་རབ་ཏུ་སྟོན་པ་རྣམས། །
དེ་དག་དང་ཡང་རྟག་ཏུ་འཕྲད་པར་ཤོག །
དེ་དག་བདག་གིས་ནམ་ཡང་ཡིད་མི་དབྱུང་། །
ཞེས་གསུངས་ཏེ། བདག་ལ་ཕན་པར་བྱེད་པ་ནི་འཁོར་བ་ངན་སོང་
གནས་ནས་བསྒྲལ་ཏེ་རྣམ་གྲོལ་གཏན་གྱི་བདེ་བ་ལ་འགོད་པར་
བྱེད་པའི་གྲོགས་པོ་དེ་བླ་མ་རེད། གྲོགས་པོ་བླ་མ་བཟང་པོ་དང་
རྟག་ཏུ་མི་འབྲལ་བར་ཤོག་ཅིག སྐྱེ་བ་ཚེ་རབས་ཀྱི་བར་དུ་བླ་མ་
དང་མི་འབྲལ་བར་ཤོག་ཅིག དེ་ལྟ་བུའི་བླ་མ་བཟང་པོ་བྱང་ཆུབ་
ཀྱི་སེམས་ཀྱིས་ཐུགས་རྒྱུད་བརྟུལ་ཡོད་པ། མདོར་ན་སྐྱེ་བ་ཚེ་རབས་
ཀུན་ཏུ་དེ་ལྟ་བུའི་བླ་མ་བཟང་པོ་དེ་དང་མི་འབྲལ་བར་ཤོག་ཅིག
བླ་མ་དང་འཕྲད་པ་ཙམ་གྱིས་མི་ཆོག་པར་རབ་སྒྲུབ་པའི་མཆོད་པ།

འབྲིང་ཞབས་ཏོག་གི་མཆོད་པ། ཐ་མ་ཟང་ཟིང་གི་མཆོད་པའི་སྒོ་
ནས་བླ་མའི་ཐུགས་མཉེས་པ་ཞིག་བྱེད་ནུས་པར་ཤོག་ཅིག་གསུངས་
ཏེ་སྔོན་ཆད་རྒྱ་སྐོང་གཞན་དགའི་ཞལ་ནས། དགེ་མིང་འོན་པོ་བསྟན་
དགའ་ལ་ཞུ་མཆིད་ཀྱི་སྐབས་ན། མཐུ་ཆེ་ཡང་རུང་ལ་ཆུང་ཡང་
རུང་༑ ༑ངའི་བླ་མ་ཨོ་རྒྱན་བསྟན་འཛིན་ཡིན། །ཐོབ་མངའ་ཐང་ཆེ་
ཡང་ཆུང་ཡང་རུང་། །སྤྲང་བདག་ལ་སྐྱབས་མགོན་ཁྱེད་ལས་མེད། །
རྗེ་བླ་མ་བཀའ་དྲིན་མཚུངས་མེད་དེས། །ཐུགས་དགྱེས་ནས་བུ་དང་
འདྲ་འོ་གསུངས། །ཞེས་གསུངས་པ་ལྟར་བླ་མ་གཞན་པ་རྣམས་ཀྱིས་
ཐུགས་དགྱེས་ནས་བུ་དང་འདྲའོ་གསུངས་ཞེས་པ་དེ་སྔ་འགྱུར་རིག་
འཛིན་བརྒྱུད་པའི་རྣམ་ཐར་ཐམས་ཅད་ཀྱི་ཆེ་ཤོས་ཤིག་རེད། ངས་
ཀྱང་ཁྱེད་རྣམ་པར་ཞུ་མྱོང་། ང་གནུབས་ཟུར་དགོན་གྱིས་བསུ་མ་
འོང་བའི་སྐབས་སུ་ཐུབ་དགའ་ཡིད་བཞིན་ནོར་བུས་ད་ཁོང་གི་ལུས་
ཤ་ཁྲག་ལས་ཆད་པའི་གཅེས་སྤྲས་ཡོད་རྒྱུ་མ་རེད་ན་གསུངས་ནས་
འགག་མཛད་དར། ཁོང་གིས་རྒྱུན་དུ་ལྗགས་མནའ་གསོལ་རྒྱུ་མིན་
ཡང་དེ་ཉིན་འགག་མཛད་པ་དེར་ཡོད་ཀུན་གྱིས་ཐོས་སོ། །དེ་ལྟ་
བུའི་བླ་མ་མཉེས་པའི་སྨོན་ལམ་འདེབས་དགོས་ནི་རེད། འཇིགས་
མེད་རྒྱལ་བའི་མྱུ་གུས་ཀྱང་རྣམ་ཐར་དང་ཡོན་ཏན་ཐམས་ཅད་ཀྱི་

གཙོ་བོ་འདི་ཡིན་གསུངས་ཡོད། ཁོང་ལ་གཞན་ཡོན་ཏན་གང་ཡང་
མེད་ཀྱང་རིག་འཛིན་འཇིགས་མེད་གླིང་པ་ལ་སྐུ་ཚེ་གང་བོར་ཞལ་
ལོག་དང་ཐེ་ཚོམ་ཙམ་ཡང་མཛད་པའི་སྤྱོད་པ་སྒྲུབ་མ་མྱོང་གསུངས་
ཨོས་ཡོད། དེ་ལྟ་བུའི་བླ་མ་བཟང་པོ་དང་འཕྲད་པར་ཤོག་ཅིག བླ་
མ་བཟང་པོ་དང་འཕྲད་ནས་བླ་མའི་ཐུགས་མཉེས་པ་ཞིག་ང་རང་
གིས་བསྒྲུབ་ནུས་པར་ཤོག་ཅིག་བསམ་དགོས་སོ། །ངེད་ཅག་གིས་
ཀྱང་སྔོན་ཆད་བསྐལ་པ་སྟག་གི་ལོ་སྨོན་ལམ་འདེབས་པའི་གནས་
སྐབས་ན། བདག་ནི་འདི་ནས་ཚེ་རབས་ཐམས་ཅད་དུ། །བླ་མ་
ལྷག་པའི་ལྷ་ཡིས་རྗེས་སུ་བཟུང་། །བསླབ་གསུམ་ཡོན་ཏན་རྒྱ་མཚོའི་
གཏེར་ལ་དབང་། །བསྟན་འགྲོའི་དོན་ཆེན་འབད་མེད་འགྲུབ་པར་
ཤོག ༑ཅེས་པ་འདི་བཏོན་ནས་སྨོན་ལམ་བཏབ་ནི་རེད། སྨོན་ལམ་
དེ་ཡང་བླ་མ་དང་ལྷག་པའི་ལྷ། ཁྱད་པར་དུ་ཡང་བླ་མ་དང་འཕྲད་
བླ་མའི་ཐུགས་མཉེས་པར་ཤོག་ཅིག་ཅེས་ཟེར་ནས་སྨོན་ལམ་ཐོབ།
འདིའི་ཚིག་དོན་ལ་མི་གོ་རྒྱུ་མེད། ངས་ཀྱང་སྨོན་ལམ་བཏབ་རབས་
ཨ་བཤད་ཡང་བཤད་ཡིན་ཡང་། དཔེར་ན། བླ་མ་མི་ཕམ་ཚང་
གིས་མི་ཡུལ་དུ་ལུས་རྟེན་བཟུང་ནས་འགྲོ་དོན་མཛད་ན་ཁོང་གི་སློབ་
མའི་བཟང་ཤོས། ཉེ་གནས་ཀྱི་མཆོག་ཐུགས་ལ་ཧ་ཅང་འཕྲོད་པའི་

གང་ཟག་ཉིད་དུ་སྐྱེ་བ་ལེན་པར་ཤོག་ཅིག ཁོང་རྡོ་རྗེ་འཛིན་པ་ལྟ་
བུའི་སྐྱེ་བ་བཞེས་ན། རབ་ན་ཁོང་གི་སྲས། ཁྱད་པར་དུ་ཁོང་གི་
ཐུགས་ལ་ཧ་ཅང་མཛའ་བའི་བདེ་སྟོང་གི་ཡེ་ཤེས་སྐྱེད་པར་བྱེད་པའི་
གཟུངས་མ་ཉིད་དུ་འགྱུར་བར་ཤོག་ཅིག གཞན་ཡང་བླ་མ་རིན་པོ་
ཆེས་བྱ་དང་རི་དྭགས་ལ་སོགས་པའི་སྐྱེ་བ་བཞེས་ནས་འགྲོ་དོན་
མཛད་པའི་གནས་སྐབས་ན་བླ་མ་རིན་པོ་ཆེ་ལུས་རྟེན་དམན་པ་ཁྭ་
ཏ་ལྟ་བུ་ཞིག་གི་སྐྱེ་བ་བཞེས་ན་ཡང་དེའི་ཡིད་ལ་ཧ་ཅང་འཐད་པའི་
ཁྭ་མོ་ཉིད་དུ་འགྱུར་བར་ཤོག་ཅིག་ཟེར་ནས་སྨོན་ལམ་བཏབ་ནི་
ཡིན༑ ཁྱེད་རྣམ་པས་ཀྱང་དུས་རྒྱུན་དུ་བླ་མ་དང་མི་འབྲལ་བའི་སྨོན་
ལམ་འདེབས་དགོས། བླ་མའི་ཐུགས་གང་གིས་མཉེས་ན་དེའི་ནང་
ལ་མ་འདུས་པ་ཅི་ཡང་མེད་པས། དེ་ལ་སྨོན་ལམ་གདབ་དགོས་
ནི་རེད།
སྤྱི་དོན་བརྒྱད་པ་སངས་རྒྱས་མངོན་གྱུར་ལ་མཆོད་པའི་སྒོ་ནས་སྨོན་
པ་ནི།
སངས་རྒྱས་སྲས་ཀྱིས་བསྐོར་བའི་མགོན་པོ་རྣམས། །
མངོན་སུམ་རྟག་ཏུ་བདག་གིས་རྒྱལ་བ་བལྟ། །
མ་འོངས་བསྐལ་པ་ཀུན་ཏུ་མི་སྐྱོ་བར། །
དེ་དག་ལ་ཡང་མཆོད་པ་རྒྱ་ཆེར་བགྱི། །

ཞེས་གསུངས་ཏེ། སངས་རྒྱས་བྱང་ཆུབ་སེམས་དཔའ་གྲངས་མེད་
དུང་ཕྱིར་མང་པོས་བསྐོར་ཡོད། སངས་རྒྱས་ཐམས་ཅད་ཀྱི་ཞལ་དེ་
བདག་གིས་མངོན་སུམ་དུ་མཇལ་བར་ཤོག་ཅིག་ཅེས་གསུངས་ནི་
རེད༑ ད་ལྟ་རང་གི་ཡིད་ལ་སྨོན་པའི་ལྷག་པའི་ལྷ་མྱུར་བ་ཉིད་དུ་
ཐོག་མར་ཞལ་མཇལ་བར་ཤོག་ཅིག་ཅེས་ཟེར་བ་དང་། དེ་བཞིན་
དུ་སངས་རྒྱས་སྲས་ཀྱིས་བསྐོར་བའི་མགོན་པོ་རྣམས་མངོན་སུམ་
རྟག་ཏུ་བདག་གིས་ཞལ་མཇལ་བར་ཤོག་ཅིག ད་ལྟའི་ལྷ་མཇལ་
བ་ཙམ་ཞིག་གིས་མི་ཚད་པར་སྐད་ཅིག་ཙམ་ཡང་རྒྱལ་བ་སྲས་བཅས་
ཀྱི་ཞལ་མཐོང་རྒྱུ་གསུང་ཐོས་རྒྱུ་དེ་དང་མི་འབྲལ་བར་མ་འོངས་
བསྐལ་པ་ཀུན་ཏུ་འཕྲད་པར་ཤོག་ཅིག་གསུངས་ནི་རེད། མ་འོངས་
བསྐལ་པ་ཀུན་ཏུ་ཡང་དེ་ལྟ་བུའི་སངས་རྒྱས་སྲས་དང་བཅས་པ་
ཐམས་ཅད་ཀྱི་ཞལ་མཇལ་གསུང་ཐོས་སྐད་ཅིག་ཙམ་ཡང་མི་འབྲལ་
བར་ཤོག་ཅིག་གསུངས་ནས་སྨོན་ལམ་བཏབ་ནི་རེད།
སྤྱི་དོན་དགུ་པ་དམ་ཆོས་ཡོངས་སུ་འཛིན་པར་སྨོན་པ་ནི།
ད་གྲོགས་བཟང་པོ་དང་ནི་འགྲོགས། བླ་མ་ནི་བརྟེན། སངས་རྒྱས་

ནི་མཇལ། ད་སྤྱོད་པ་བཟང་པོ་རྣམ་པར་དག་པ་ཞིག་དགོས་ནི་
རེད༑ དེ་ལ་སྨོན་པ་ནི།
རྒྱལ་བ་རྣམས་ཀྱི་དམ་པའི་ཆོས་འཛིན་ཅིང༌། །
བྱང་ཆུབ་སྤྱོད་པ་ཀུན་ཏུ་སྣང་བར་བྱེད། །
བཟང་པོ་སྤྱོད་པ་རྣམ་པར་སྦྱོང་བ་ཡང༌། །
མ་འོངས་བསྐལ་པ་ཀུན་ཏུ་སྤྱད་པར་བགྱི། །
ཞེས་གསུངས་ཏེ་སངས་རྒྱས་ཐམས་ཅད་ཀྱིས་གསུངས་པའི་ཆོས་
ལ་རང་ཉིད་འཇུག་པའི་སྤོབས་པ་དང་། མི་བརྗེད་པའི་གཟུངས་
དང་༑ སངས་རྒྱས་ཐམས་ཅད་ཀྱི་གསུང་དེ་བློ་ཡུལ་ལ་ལོན་འགྲོ་
རྒྱུ་དེ་ལ་སྤོབས་པ་ཟེར་ནི་རེད། སྤོབས་པས་ནི་སྔར་མེད་ཀྱི་ཡོན་
ཏན་ཐམས་ཅད་རང་རྒྱུད་ལ་སྒྲུབ་པར་བྱེད་ནི་རེད། གཟུངས་ཀྱིས་
ནི་སྔར་ཡོད་ཀྱི་ཡོན་ཏན་ཐམས་ཅད་མི་ཉམས་པར་བྱེད་ནི་རེད།
དོན་གྱི་ཆོས་ཐམས་ཅད་རང་གིས་འཛིན་ནུས་པར་ཤོག་ཅིག དེ་ལྟ་
བུའི་བྱང་ཆུབ་སེམས་དཔའི་སྤྱོད་པ་ལ་བསླབས། དེ་ཡང་ལུས་རྟེན་

འདི་ཙམ་མ་ཡིན་པར་མ་འོངས་བསྐལ་པ་ཀུན་ཏུ་ནམ་མཁའ་འདི་
མ་སྟོང་གི་བར་དུ་བྱང་ཆུབ་སེམས་དཔའི་བསམ་པ་ཕུན་སུམ་ཚོགས་
པ་སྤྱོད་པ་ཕུན་སུམ་ཚོགས་པ་དེ་ལ་བདག་གིས་སློབ་ནུས་པར་ཤོག་
ཅིག་ཟེར་ནས་སྨོན་ལམ་བཏབ་ནི་རེད།
སྤྱི་དོན་བཅུ་པ་མི་ཟད་པའི་མཛོད་རྙེད་པའི་སྒོ་ནས་སྨོན་པ་ནི།
སྲིད་པ་ཐམས་ཅད་དུ་ཡང་འཁོར་བ་ན། །
བསོད་ནམས་ཡེ་ཤེས་དག་ནི་མི་ཟད་བརྙེས། །
ཐབས་དང་ཤེས་རབ་ཏིང་འཛིན་རྣམ་ཐར་དང་། །
ཡོན་ཏན་ཀུན་གྱི་མི་ཟད་མཛོད་དུ་གྱུར། །
ཅེས་གསུངས་ཏེ། སྲིད་པར་འཁོར་བའི་གནས་སྐབས་ན་དམིགས་
བཅས་བསོད་ནམས་ཀྱི་ཚོགས་དང་དམིགས་མེད་ཡེ་ཤེས་ཀྱི་ཚོགས་
ཏེ་ཚོགས་གཉིས་ཟད་ཉན་ནི་མ་རེད། དེ་ཟད་སོང་ན་རང་དོན་འགྲུབ་
ནི་མ་རེད་གཞན་དོན་ག་ལ་སྒྲུབ་ནུས། དེའི་ཕྱིར་ན་རང་ཉིད་མངོན་
པར་སངས་རྒྱས་ཀྱང་གདུལ་བྱ་རྣམས་རྗེས་སུ་འཛིན་པར་བྱ་བའི་

ཕྱིར་དུ་བསོད་ནམས་ཀྱི་ཚོགས་དེ་ཡང་རྒྱ་ཆེན་པོ་བསགས། དམིགས་
མེད་ཡེ་ཤེས་ཀྱི་ཚོགས་དེ་ཡང་རྒྱ་ཆེན་པོ་བསགས། ཚོགས་གཉིས་
བསགས་པ་རྒྱུན་མ་ཆད་པར་འབད་ནུས་པར་ཤོག་ཅིག རང་རྒྱུད་
ཀྱི་བསོད་ནམས་དང་ཡེ་ཤེས་ཀྱི་ཚོགས་དེ་ཡང་ཟད་པ་མེད་པ་ཉིད་
དུ་འགྱུར་བར་ཤོག་ཅིག ཐབས་ཟེར་རྒྱུ་དེ་གཞན་དོན་སྒྲུབ་པའི་
ཐབས་ཆེན་པོ་ཞིག་ལ་ཟེར་ནི་རེད། ཐབས་མཁས་པ་དཔེར་ན།
བསྡུ་དངོས་བཞི་ལ་སོགས་པ་རེད། ཤེས་རབ་ཟེར་རྒྱུ་དེ་ནི་གཞན་
ཕན་སྒྲུབ་པར་བྱེད་པ་ལ་མ་རྨོངས་པ་དེ་ལ་ཟེར། ཏིང་འཛིན་ཟེར་
རྒྱུ་དེ་ནི་སེམས་ཏིང་ངེ་འཛིན་བསྒོམ་པ་ལ་གནས་པ་ཅན་དེ་ལ་ཟེར་
ནི་རེད། རྣམ་ཐར་ཟེར་རྒྱུ་དེ་ཏིང་ངེ་འཛིན་གྱི་སྟོབས་ཀྱིས་རྩལ་དང་
མཐུན་པ་ཞིག་ལ་ཟེར་ནི་རེད། ཟད་པ་ཟིལ་གནོན་ཟེར་རྒྱུ་མང་པོ་
ཞིག་ཡོད་ཀྱང་ཏིང་ངེ་འཛིན་དང་པོ་སྦྱོང་བ་བར་དུ་བརྟན་པ་མཐར་
ཕྱིན་པ་ཞིག་ལ་ཟེར་ནི་རེད། ཏིང་ངེ་འཛིན་ལ་དབང་ཐོབ་ནས་རྫུ་
འཕྲུལ་སྣ་ཚོགས་བསྒྱུར་བ་ཞིག་ལ་ཏིང་ངེ་འཛིན་ཟེར་ནི་རེད། དེ་
ནས་ཐབས་དང་ལྡན། ཤེས་རབ་དང་ལྡན། ཏིང་ངེ་འཛིན་དང་ལྡན།
ཏིང་ངེ་འཛིན་གྱི་རྗེས་ལ་རྣམ་པར་ཐར་བ་དང་ལྡན་པར་གྱུར་ཅིག་
ཅེས་སྨོན་ལམ་བཏབ་ནི་རེད།

སྤྱི་དོན་བཅུ་གཅིག་པ་འཇུག་པ་དུ་མའི་སྒོ་ནས་སྨོན་པར་འཇུག་པ་
ལ་བརྒྱད་ལས།
བསྟན་པ་དང་སེམས་ཅན་གྱི་དོན་ཡོངས་སུ་སྒྲུབ་པར་བྱེད་པ་ལ་ས་
བཅད་ནང་གསེས་ཀྱིས་རྣམ་པ་བརྒྱད་ཡོད་ནི་རེད།
དང་པོ་ཞིང་དང་བཅས་པའི་སངས་རྒྱས་བལྟ་བ་ལ་འཇུག་པ་ནི།
རྡུལ་གཅིག་སྟེང་ན་རྡུལ་སྙེད་ཞིང་རྣམས་ཏེ། །
ཞིང་དེར་བསམ་གྱིས་མི་ཁྱབ་སངས་རྒྱས་རྣམས། །
སངས་རྒྱས་སྲས་ཀྱི་དབུས་ན་བཞུགས་པ་ལ། །
བྱང་ཆུབ་སྤྱད་པ་སྤྱོད་ཅིང་བལྟ་བར་བགྱི། །
ཞེས་གོང་དུ་འདིའི་འོག་ན་ཞིང་སྦྱང་བ་ཡོད་ཅེས་བཤད་པ་དེ་འདི་
རེད༑ རྡུལ་གཅིག་གི་ཁྱོན་ལ་རྡུལ་སྙེད་ཀྱི་སངས་རྒྱས་དང༌། སངས་
རྒྱས་རེ་རེ་ལ་བྱང་ཆུབ་སེམས་དཔའ་དཔག་ཏུ་མེད་པས་བསྐོར། དེ་
དག་ཐམས་ཅད་ཀྱི་ཞལ་མཇལ་གསུང་ཐོས། དེ་རྣམས་ལ་མཆོད་

པ་འབུལ། དེ་དག་ཐམས་ཅད་བདག་གིས་ཡོངས་སུ་མཉེས་པར་
ཤོག་ཅིག་གསུངས་ནས་སྨོན་ལམ་བཏབ་ནི་རེད།
དེ་ལྟར་མ་ལུས་ཐམས་ཅད་ཕྱོགས་སུ་ཡང་། །
སྐྲ་ཙམ་ཁྱོན་ལ་དུས་གསུམ་ཚད་སྙེད་ཀྱི། །
སངས་རྒྱས་རྒྱ་མཚོ་ཞིང་རྣམས་རྒྱ་མཚོ་དང༌། །
བསྐལ་པ་རྒྱ་མཚོར་སྤྱོད་ཅིང་རབ་ཏུ་འཇུག །
ཅེས་གསུངས་ནས་རྡུལ་ཆ་མེད་གཅིག་གི་སྟེང་ན་ཕྱོགས་བཅུའི་ཞིང་
རབ་འབྱམས་ཀྱི་རྒྱལ་བ་སྲས་བཅས་ཐམས་ཅད་ཀྱི་དྲུང་ན་ཆོས་ཉན།
དེ་ཐམས་ཅད་ལ་མཆོད་པ་འབུལ། དེ་དག་ཐམས་ཅད་ཀྱི་སྤྱོད་པ་
དང་མཐུན་པར་འཇུག རྡུལ་ཆ་མེད་རེ་རེའི་སྟེང་ལ་ཕྱོགས་བཅུའི་
ཞིང་རབ་འབྱམས་ན་ཡོད་པའི་སངས་རྒྱས་དེ་འདྲ་བའི་ཞིང་ཁམས་
གྲངས་མེད་པ་བསམ་གྱིས་མི་ཁྱབ་པའི་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ལ་བདག་གིས་སྤྱོད་པ་དེ་སྤྱོད་ནུས་པར་
ཤོག་ཅིག དེ་ཡང་ནི་བསྐལ་པ་གཅིག་དང་གཉིས་མ་ཡིན་པར་ནམ་
མཁའ་མ་སྟོང་གི་བར་དུ་འཇུག་པར་ཤོག་ཅིག་གསུངས་ནི་རེད།

བྱང་ཆུབ་སེམས་དཔའ་ས་ཆེན་པོ་ལ་གནས་པའི་བྱང་ཆུབ་སེམས་
དཔའི་སྨོན་ལམ་རེད། འདིའི་འཇུག་པ་བསམ་གྱིས་མི་ཁྱབ་པར་
སྨོན་རྒྱུ་དེ་གཙོ་བོ་དག་ས་ལ་གནས་པའི་བྱང་ཆུབ་སེམས་དཔའ་
ཐམས་ཅད་ཀྱི་སྨོན་ལམ་གྱི་ཕྱོགས་སུ་འགྲོ་བ་ཡིན། སོ་སོའི་སྐྱེ་བོའི་
ས་ནས་བཟུང་སྟེ་སངས་རྒྱས་ཀྱི་སའི་བར་དུ་སྨོན་ལམ་ཆ་ཚང་བ་ཞིག་
བཏབ་ནི་རེད། བྱང་ཆུབ་ཀྱི་སེམས་མི་བརྗེད་པར་སྨོན་པ། བླ་མ་
དགེ་བའི་བཤེས་གཉེན་རྣམས་དང་འཕྲད་པར་སྨོན་པ། གྲོགས་
བཟང་པོ་དང་མི་འབྲལ་བར་སྨོན་པ། སངས་རྒྱས་ལ་བལྟ་བར་བྱེད་
པར་སྨོན་པ་ཐམས་ཅད་ཕལ་ཆེར་སོ་སོའི་སྐྱེ་བོའི་སྨོན་ལམ་རེད།
དེ་ཡན་ཆད་ཀྱིས་སྨོན་ལམ་ས་དང་པོ་དང་མང་ཆེ་བ་ཞིག་ས་བརྒྱད་
པ་ཡན་ཆད་ཀྱི་སྨོན་ལམ་རེད། བསམ་གྱིས་མི་ཁྱབ་པ་དེ་ལྟ་བུ་ནི་
ངེད་ཅག་གིས་བློ་ཡུལ་དུ་ཆུད་པར་དཀའ་བ་རེད། སོ་སོའི་སྐྱེ་བོ་
ཞིག་གིས་འདི་ལྟ་བུ་ཞིག་ཤེས་པ་མ་དགོས་བློ་ཡུལ་དུ་ཤར་ཡང་
དཀའ་ནི་རེད། ད་དེ་ལྟ་བུའི་མཛད་པ་ལ་འཇམ་དཔལ་དབྱངས་
དང་ཀུན་ཏུ་བཟང་པོ་ལ་སོགས་པས་ཀྱང་བསླབས་ནས་སོང་ནི་རེད།
རང་གིས་ཀྱང་དེ་ལྟ་བུ་ལ་སློབ་ནུས་པར་ཤོག་ཅིག་ཅེས་ཟེར་ནས་
ཕལ་ཆེར་དངོས་སུ་སྨོན་ལམ་འདེབས་ཐུབ་ནི་རེད། ད་ལྟ་སེམས་

ཅན་གྱི་ལུས་ལ་ན་ཚ་མེད་པར་ཤོག་ཅིག སེམས་ལ་སྡུག་བསྔལ་
མེད་པར་ཤོག་ཅིག ངན་སོང་གསུམ་གྱི་སེམས་ཅན་ཐམས་ཅད་
རྒྱུན་ཆད་པར་ཤོག་ཅིག མཐོ་རིས་ལྷ་མིའི་བདེ་བ་ལ་གནས་སྐབས་
སྤྱོད་ནས་མཐར་ཐུག་སངས་རྒྱས་ཀྱི་གོ་འཕང་ཐོབ་པར་ཤོག་ཅིག
དེ་ཙམ་ཞིག་རང་ཅག་གིས་སྨོན་ལམ་འདེབས་མི་ཤེས་རྒྱུ་ཅི་ཡང་
མེད༑ ད་འདི་མན་ཆད་ཀྱིས་སྨོན་ལམ་ཐམས་ཅད་གཞུང་གི་ཇི་མ་
ཇི་བཞིན་དུ་བློ་ཡུལ་ལ་བཀོད་ཐུབ་ནི་མ་རེད། ད་བླ་མ་རིན་པོ་ཆེ་
མི་ཕམ་ཚང་གི་ཁྲིད་ཡིག་སངས་རྒྱས་ལག་བཅང་མའི་སྐྱོང་ཐབས་
གནད་ཀྱི་མན་ངག་ནང་ན་འདི་ལྟ་བུ་ལ་སྙིང་སྟོབས་སྤྱད་ནས་དེ་ལ་
འདི་ལྟ་བུའི་སྤྱོད་པ་ལ་སློབ་ཐུབ། འདི་ལྟ་བུའི་སྨོན་ལམ་ཡང་འདེབས་
ཐུབ༑ སྨོན་ལམ་འདེབས་ཐུབ་པར་མ་ཟད་འདི་ལྟ་བུའི་སྤྱོད་པ་ལའང་
འཇུག་ཐུབ། བསམ་པས་རྒྱས་གདབ་ཐུབ་ན། དེ་ཕྱིར་མི་ལྡོག་པའི་
བྱང་ཆུབ་སེམས་དཔའ་ཟེར་རྒྱུ་དེ་རེད། དེ་ལྟ་བུའི་སྙིང་སྟོབས་མེད་
ན་ད་ནི་འདི་ལྟ་བུའི་སྙིང་སྟོབས་དེ་ལ་རིམ་གྱིས་རིམ་གྱིས་ཞུགས་
ནས་སྐྱེ་བ་མཐའ་མའི་བར་དུ་ཡོངས་སུ་མི་གཏང་བསམ་རྒྱུའི་བསམ་
པ་ཞིག་ཡོད་ན་མོས་པ་སྤྱོད་པའི་བྱང་ཆུབ་སེམས་དཔའ་ཟེར་ནི་
རེད༑ རང་ཅག་མང་ཆེ་བ་མོས་པ་སྤྱོད་པའི་བྱང་ཆུབ་སེམས་དཔའ་

ཡིན་རྒྱུ་རེད། རང་ཅག་གིས་ཀྱང་བཟང་པོ་སྤྱོད་པའི་སྨོན་ལམ་འདི་
ལ་དངོས་སུ་འཇུག་མི་ནུས་པ་ཐམས་ཅད་ཀུན་གྱིས་ཀྱང་རིམ་གྱིས་
རིམ་གྱིས་ནམ་མཁའ་མ་སྟོང་གི་བར་དུ་སློབ་དགོས་མོད། དེ་ཙམ་
མ་ནུས་ཀྱང་འདི་དག་ཐམས་ཅད་ཡོངས་སུ་མི་གཏོང་བསམ་རྒྱུའི་
དམ་བཅའ་ཁྱད་པར་ཅན་དགོས་ནི་རེད།
གཉིས་པ་སངས་རྒྱས་ཀྱི་གསུང་ལ་འཇུག་པ་ནི།
གསུང་གཅིག་ཡན་ལག་རྒྱ་མཚོའི་སྒྲ་སྐད་ཀྱིས། །
རྒྱལ་བ་ཀུན་དབྱངས་ཡན་ལག་རྣམ་དག་པ། །
འགྲོ་བ་ཀུན་གྱི་བསམ་པ་ཇི་བཞིན་དབྱངས། །
སངས་རྒྱས་གསུང་ལ་རྟག་ཏུ་འཇུག་པར་བགྱི། །
ད་འདི་ཡང་ས་ལ་གནས་པའི་བྱང་ཆུབ་སེམས་དཔའི་སྤྲོད་པ་རེད།
གསུང་གཅིག་ཡན་ལག་ཅེས་པ་ནི། དཔེར་ན། སངས་རྒྱས་ཤཱཀྱ་
ཐུབ་པས་རྡོ་རྗེ་གདན་དུ། ཟབ་ཞི་སྤྲོས་བྲལ་འོད་གསལ་འདུས་མ་
བྱས༑ ༑བདུད་རྩི་ལྟ་བུའི་ཆོས་ཤིག་བདག་གིས་རྙེད། །གསུངས་

ནས་ཚིག་གཅིག་གསུངས་ན་ཚིག་དེའི་སྟོབས་ཀྱིས་ཕྱོགས་བཅུའི་
ཞིང་རབ་འབྱམས་ན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་ཇི་སྙེད་ཅིག་ཡོད་པ་ཐམས་ཅད་ཀྱི་གསུང་ཐམས་ཅད་དེའི་
སྟོབས་ཀྱིས་ཡོངས་སུ་རྫོགས་པར་དུས་གཅིག་ལ་འདུས་པར་ཤོག་
ཅིག་དེ་ཐམས་ཅད་ཀྱང་དུས་གཅིག་གི་སྟེང་དུ་ད་ལྟ་མ་ཟད་མ་འོངས་
པའི་སངས་རྒྱས་ཐམས་ཅད་ཀྱི་གསུང་ཡོངས་ལ་ཉན་ནུས་པར་ཤོག་
ཅིག་གསུངས་ནི་རེད། ངེད་ཅག་གིས་བལྟས་ན་མ་འོངས་པ་ན་སངས་
རྒྱས་གནས་དགོས་ནི་མ་རེད། དེ་ལས་ཀྱང་མངོན་པ་བ་རྣམས་ཀྱིས་
མ་འོངས་པ་དངོས་མེད་ཡིན་ན། དངོས་མེད་ཀྱིས་སངས་རྒྱས་ཀྱི་
གསུང་ལ་ཅིའི་ཕྱིར་ཉན་བསམ་རྒྱུ་རེད་དེ། འོན་ཀྱང་བྱང་ཆུབ་སེམས་
དཔའི་སྤྱོད་པ་རྣམས་ནི་བསམ་གྱིས་མི་ཁྱབ་པ་རེད། སངས་རྒྱས་
ཀྱིས་གོང་གི་ཚིག་གཉིས་ཀྱི་དོན་ལ་ཕྱོགས་བཅུའི་དུས་གསུམ་གྱི་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་གསུང་ཕྱོགས་
ཀྱི་རྒྱ་མཚོ་ལྟ་བུ་དུས་གཅིག་ལ་ཉན་ནུས་པར་ཤོག་ཅིག་གསུངས་
ནས་དེ་ཉན་པར་ཡང་ནུས་ནི་རེད། དེ་ནི་བྱང་ཆུབ་སེམས་དཔའ་
ས་བརྒྱད་པ་ཡན་ཆད་ཡིན་རྒྱུ་རེད། ས་དང་པོ་ཐོབ་པ་ནས་བཟུང་སྟེ།
ཀུན་ཏུ་བཟང་པོའི་སྨོན་པས་རབ་སྨོན་ཞིང༌། །གང་གི་སེམས་ནི་

བཟང་སྤྱོད་ཀྱི་ཟིན་བྲིས་བཟོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
རབ་དགའ་ལ་གནས་པ། །དེ་ནི་རྒྱལ་བའི་སྲས་ཀྱི་དང་པོར་བརྗོད། །
ཅེས་གསུངས་ཏེ། ཀུན་ཏུ་བཟང་པོའི་སྨོན་པ་ལ་འཇུག་ནུས་པར་
གསུངས་ཡོད་ནི་རེད།
གསུམ་པ་ཆོས་འཁོར་བསྐོར་བ་ལ་བཇུག་པ་ནི།
དུས་གསུམ་གཤེགས་པའི་རྒྱལ་བ་ཐམས་ཅད་དག །
འཁོར་ལོའི་ཚུལ་རྣམས་རབ་ཏུ་བསྐོར་བ་ཡི། །
དེ་དག་གི་ཡང་གསུང་དབྱངས་མི་ཟད་ལ། །
བློ་ཡི་སྟོབས་ཀྱིས་བདག་ཀྱང་རབ་ཏུ་འཇུག །
གསུངས་ནི་རེད། འདས་མ་འོངས་ད་ལྟ་དུས་གསུམ་དུ་ཆོས་ཀྱི་འཁོར་
ལོ་བསྐོར་བར་བསྐུལ་དང་སྐུལ་བཞིན་པ་ཐམས་ཅད་ལ་རང་གི་བློའི་
སྟོབས་ཀྱིས་ཚིག་གཅིག་ཀྱང་ཆད་ལྷག་མེད་པར་ཡོངས་སུ་ཉན།
ཉན་པ་ཙམ་གྱིས་མི་ཚད་པར་སེམས་ལ་བཟུང༌། བཟུང་བ་ཙམ་
གྱིས་མི་ཚད་པར་རྒྱུད་ལ་འཇུག་ནུས་པར་ཤོག་ཅིག་གསུངས་ནི་
རེད༑

བཞི་པ་བསྐལ་པའི་སྒོ་ནས་འཇུག་པ་ནི།
མ་འོངས་བསྐལ་པ་ཐམས་ཅད་འཇུག་པར་ཡང༌། །
སྐད་ཅིག་གཅིག་གིས་བདག་ཀྱང་འཇུག་པར་བགྱི། །
གང་ཡང་བསྐལ་པ་དུས་གསུམ་ཚད་དེ་དག །
སྐད་ཅིག་ཆ་ཤས་ཀྱིས་ནི་ཞུགས་པར་སྤྱད། །
ཅེས་གསུངས་ཏེ། དེ་ཡང་བྱང་ཆུབ་སེམས་དཔའ་ཆེན་པོ་ཞིག་གི་
སྤྱོད་པ་རེད། ནམ་མཁའ་སྟོང་མ་སོང་བར་དུ་མ་འོངས་པར་བསྐལ་
པ་དུ་མར་སངས་རྒྱས་དང་བྱང་ཆུབ་སེམས་དཔའི་མཛད་སྤྱོད་ཐམས་
ཅད་ལ་བདག་ད་ལྟ་དུས་མཐའི་སྐད་ཅིག་མ་གཅིག་གི་ཡུན་ལ་དེ་ལྟ་
བུའི་སྤྱོད་པ་ལ་འཇུག་པར་ཤོག་ཅིག་གསུངས་ནི་རེད། འདི་བྱང་
ཆུབ་སེམས་དཔའི་ཚད་མེད་པའི་བློ་སྟོབས་ཆེན་པོའི་སྤྱོད་ཡུལ་རེད།
དུས་མཐའི་སྐད་ཅིག་མ་ཟེར་ན་སེ་གོལ་གཅིག་གི་ཡུན་ལ་དུས་མཐའི་
སྐད་གཅིག་མ་དྲུག་ཅུ་ཡོད་ནི་རེད། རེ་ལྔ་ཟེར་ནི་ཡང་ཡོད། ད་གང་
ཡིན་ནའང་དེ་འདྲ་བ་ཞིག་གི་ཡུན་ལ་ཕྱོགས་བཅུའི་ཞིང་རབ་འབྱམས་

ཀྱི་སངས་རྒྱས་ཐམས་ཅད་ཀྱི་འདས་པ་དང་གཟོད་མ་འོངས་པ་ཡན་
ཆད་ནམ་མཁའ་སྟོང་མ་སོང་གི་བར་དུ་མཛད་པ་དང་སྤྱོད་པ་ཇི་སྙེད་
ཡོད་པ་ཐམས་བཅད་བདག་གིས་སྤྱོད་ནུས་པར་ཤོག་ཅིག་གང་ཡང་
བསྐལ་པ་འདས་མ་འོངས་ད་ལྟ་དུས་གསུམ་གྱི་བསྐལ་པ་ཇི་སྙེད་
ཅིག་ཡོད་ཀྱང་། བསྐལ་བའི་ཆ་ཤས་དུས་མཐའི་སྐད་ཅིག་མ་གཅིག་
གི་ཡུན་ལའང་བདག་གིས་འཇུག་ནུས་པར་ཤོག་ཅིག་གསུངས་ནི་
རེད༑
ལྔ་པ་དེ་བཞིན་གཤེགས་པ་ལ་བལྟ་བས་འཇུག་པ་ནི། །
དུས་གསུམ་གཤེགས་པ་མི་ཡི་སེངྒེ་གང༌། །
དེ་དག་སྐད་ཅིག་གཅིག་ལ་བདག་གིས་བལྟ། །
ཞེས་གསུངས་ཏེ། ནམ་མཁའི་མཐའ་སྟོང་མ་སོང་གི་བར་དུ་སྐད་
ཅིག་གཅིག་གི་ཡུན་ལ་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ཀྱི་མཛད་པ་སྒྲུབ་ནུས་པར་ཤོག་ཅིག་ཅེས་འདི་ནི་ས་བརྒྱད་པ་
ཡན་ཆད་ཀྱི་བྱང་ཆུབ་སེམས་དཔའི་སྨོན་ལམ་རེད། མདོར་ན་འདས་

མ་འོངས་ད་ལྟ་དུས་གསུམ་གྱི་སངས་རྒྱས་ཐམས་ཅད་དུས་མཐའི་
སྐད་ཅིག་མ་གཅིག་ལ་ཞལ་མཇལ་གསུང་ཐོས་ཐུགས་ཀྱི་བྱིན་རླབས་
རྒྱུད་ལ་འཕོས། དེ་ནས་ཆོས་ཚུལ་རབ་འབྱམས་རྒྱ་མཚོ་ལྟ་བུ་མཐའ་
དག་ཀྱང་བདག་གི་རྒྱུད་ལ་ཡོངས་སུ་འཕོ་ནུས་པར་ཤོག་ཅིག་ཟེར་
ནས་སྨོན་ལམ་བཏབ་ནི་རེད།
དྲུག་པ་དེའི་སྤྱོད་ཡུལ་ལ་འཇུག་པ་ནི།
རྟག་ཏུ་དེ་དག་གི་ནི་སྤྱོད་ཡུལ་ལ། །
སྒྱུ་མར་གྱུར་པའི་རྣམ་ཐར་སྟོབས་ཀྱིས་འཇུག །
ཅེས་གསུངས་ཏེ། སོ་སོའི་སྐྱེ་བོ་ཞིག་གིས་དེ་ལྟ་བུ་ཞིག་གཏན་ནས་
མི་སྲིད་བསམ་རྒྱུ་རེད་དེ། སྐད་ཅིག་མ་གཅིག་གི་ཡུན་ལ་དུས་གསུམ་
གྱི་སངས་རྒྱས་ཐམས་ཅད་ཀྱི་ཞལ་མཇལ་དུས་གསུམ་གྱི་སངས་
རྒྱས་ཐམས་ཅད་ཀྱི་མདུན་དུ་ཆོས་ཉན། དུས་གསུམ་གྱི་སངས་རྒྱས་
ཐམས་ཅད་ཀྱི་གདམས་པ་ཡོངས་སུ་རྫོགས་པ་རྒྱུད་ལ་འཛིན་རྒྱུ་དེ་
ནི༑ སྒྱུ་མ་དང་རྨི་ལམ་ལྟ་བུ་ཡིན་པས་མི་སྲིད་པ་ཞིག་ཡིན་རྒྱུ་མ་རེད།

ཆོས་ཐམས་ཅད་སྣང་ལ་རང་བཞིན་གྱིས་མ་གྲུབ་པ་ཅི་ཡང་མ་ཡིན་
པ་ལས་ཅི་ཡང་འཆར་དུ་རུང་བ་ཞེས་པ་སྒྱུ་འཕྲུལ་དྲྭ་བ་ཆེན་པོའི་
རྒྱུད་ལས་གསུངས་ཡོད་ནི་རེད། དེ་ལྟ་བུའི་གནད་ལ་ངེས་པ་སྐྱེ་ན་
མི་སྲིད་པ་ཞིག་ཅི་ཡང་ཡོད་ནི་མ་རེད། གཟུགས་ལ་མཚོན་ན་མེ་
ལོང་མཐེ་བོང་ལྟ་བུ་ཞིག་གི་ངོ་ལ་རི་གཟུགས་མང་པོ་ཡང་ཤར་ཆོག་
པ་དང༌། དཔེར་ན་ཡུན་ཐུང་ངུ་ཙམ་ལ་ཡུན་རིང་པོ་ཤར་ཆོག་ནི་རེད།
དཔེར་ན། ཁྱེད་རྣམ་པ་ལ་སྔན་ཆོད་ཀྱང་ཞུ་མྱོང་ངས་གསལ་མོ་ཞིག་
ཞུ་མི་ཤེས་ཀྱང་ཕྱོགས་ཙམ་ཞིག་ཞུ། སྔོན་མཉམ་མེད་ཇོ་བོ་རྗེ་དཔལ་
ལྡན་དཱི་པཾ་ཀ་ར་ལྷ་རི་ཡངས་པའི་མགུལ་ན་བཞུགས་པའི་དུས་སུ་ནག་
ཚོ་ཚུལ་ཁྲིམས་རྒྱལ་གྱིས་ཇོ་བོ་རྗེ་ལ་ཁྱེད་ཀྱིས་ཆོས་ཐམས་ཅད་སྒྱུ་
མ་དང་རྨི་ལམ་ལྟ་བུར་གསུངས་པས་ན། ཁྱེད་ཀྱིས་སྒྱུ་མའི་དཔེ་
ཞིག་གསུང་བར་ཞུ་ཞེས་གསུངས་སྐབས། ཇོ་བོས་སྒྱུ་མ་ལྟ་བུའི་
ཆོས་བཤད་གསུངས་ཏེ། སྔོན་གྱི་དུས་སུ་སྒྱུ་མ་མཁན་རབ་ཏུ་བཟང་
པོ་ཟེར་བ་ཞིག་ཡོད། གྲོགས་ཟླ་བ་བཟང་པོ་ཟེར་བ་ཞིག་ཡོད།
གྲོགས་ཟླ་བ་བཟང་པོ་ནི་རྟ་ལ་ཧ་ཅང་གཙོ་ཆེན་འཛིན་པ་ཞིག་ཡིན།
སྒྱུ་མ་མཁན་རབ་ཏུ་བཟང་པོ་ནི་གྲོགས་པོ་དེའི་དྲུང་དུ་སོང་ནས་ཁྱེད་
ཀྱིས་སྒྱུ་མ་ཞིག་བསླབས་ན་མི་དགའམ་ཞེས་བརྗོད། ཟླ་བཟང་གིས་

སྒྱུ་མ་ཞིག་གིས་ཅི་བྱེད། ཟ་ནི་མི་ནུས་གྱོན་ནི་མི་ནུས་དེ་བས་རྟ་ཕོ་
བཟང་པོ་ཞིག་གིས་དགའ་ཟེར། རབ་བཟང་གིས་ཨོ་ཡ་ཟེར་ནས་
ཕྱིར་ལོག་སོང་། ཉིན་ཅིག་ཟླ་བཟང་གཟའ་མི་གཉིས་ཁྱིམ་ན་གནས།
མོའི་སྐུད་པ་ཆ་ཤས་ཤིག་ལག་ན་བཟུང་སྐུད་པ་འཁལ་ཟིན་རྣམས་
མགོ་ལ་བཞག་ནས་གཉིས་ཀས་ཇ་འཐུང་། ཟླ་བཟང་གིས་ཇ་འཐུང་
ཕོ་ཡ་མཚན་ཅན་མཛེས་ཤིང་ཡིད་དུ་འོང་བ་ཞིག་ལ་ཞོན་ནས་དེ་ན་
ཕེབས༑ ཟླ་བཟང་གིས་གྲོགས་པོ་ལ་རྟ་ཡག་པོ་ཞིག་ཡོད་ཁུ་ཟེར་
ཚེ༑ རབ་བཟང་གིས་ཁྱེད་ལ་རྟ་ཡག་པོ་ཞིག་མ་གཏོགས་ཅི་ཡང་
བསམ་རྒྱུ་མེད་པས་ན་ཁྱེད་ཀྱིས་ཨེ་ཉོ་བསམས་ནས་ཞོན་འོང་བ་
ཡིན་ཞེས་བཤད་མ་ཐག ཟླ་བ་བཟང་པོས་རྟ་འདི་བདག་གིས་
ཉོ་ན་ཆོག དང་པོ་རྟ་འདི་ལ་རྒྱུག་ཚད་ཅིག་ལྟ་དགོས་ཟེར་ནས་
རྟ་ལ་ཞོན་ནས་རྒྱུག་དུས་རྟ་དེ་མགྱོགས་པ་དང་གོམ་ལག་བདེ་བ
དང་གོང་ཡང་སྐྱིད། བར་སྐབས་སུ་ཇེ་མགྱོགས་ཇེ་མགྱོགས་ལ་སོང་
ནས་ནགས་ཚལ་སྟག་པོ་ཡོད་ས། མི་མེད་དབེན་པའི་ལུང་སྟོང༌།
ཧ་ཅང་ས་ཐག་རིང་པོ་ཆ་མེད་རྒྱུས་མེད་ཀྱི་ཡུལ་ཕྱོགས་ཤིག་ལ་ཁུར་
སོང་ངོ་། དེ་ན་མི་མེད་པར་མ་ཟད་རི་དྭགས་ཀྱང་མེད། རྒྱང་རིང་

གི་ནགས་གསེབ་ཅིག་ན་དུ་བ་ཞིག་བཏང་བ་མཐོང་ནས་དེར་བལྟ་
རུ་ཕྱིན། དེ་ན་རྒན་མོ་མ་བུ་གཉིས་ཡོད་ཁྱེད་གཉིས་ཅི་ཡིན་དྲིས་ཚེ།
ཁོང་གཉིས་ཡུལ་ཁམས་གཞན་ལ་འཁྱམས་ནས་འདི་ན་ཕེབས།
འདིར་ཐོན་ནས་ལོ་ཁ་ཤས་ཤིག་ཡིན། ས་ཕྱོགས་འདི་ན་ཤིང་ཏོག་
ཅུང་ཟད་ཅིག་མ་གཏོགས་ཅི་ཡང་བཟའ་རྒྱུ་མེད་གོན་རྒྱུ་ཡང་མེད།
ད་སྐབས་གྲོགས་སུ་ཡང་མེད་ཁྱེད་འཇིག་རྟེན་ཁམས་ནས་འདིར
འོང་བ་དེ་དགའ་སྤྲོ་ཆེ། རང་ཅག་རྣམས་ལྷན་དུ་བསྡད་ན་ཨེ་ཆོག་
ཟེར་དུས། ཁོང་རྣམས་སྐད་རིགས་ཀྱང་གཅིག་ཡིན་པས། ཧ་ཅང་
དགའ་ནས་ང་རང་ནི་ཕྱོགས་གང་ནས་འོང་ཙམ་ཡང་མི་ཤེས། རྟ་
རྒན་གཅིག་མ་གཏོགས་ཅི་ཡང་མེད། ད་ངེད་རྣམས་ལྷན་དུ་གནས་
ཟེར་ནས་ཁོང་གསུམ་ལྷན་དུ་བསྡད་དེ་ལོ་མང་པོ་མང་པོ་ཞིག་སོང་།
ནམ་ཞིག་ན་བུ་ཞིག་སྐྱེས། དེ་ནས་ལོ་མང་པོ་སོང་བ་ནའང་བུ་ཆུང་
བ་ཞིག་སྐྱེས། དེའི་རྗེས་སུ་རྒན་མོའི་མ་རྒན་ནི་ཤི་ཁོང་ཡང་ལོ་
ཆེན་པོར་གྱུར། ཉིན་ཅིག་ཆུ་ཁ་ན་སོང་དུས་བུ་ཆུང་བ་རྡོ་སྟེང་ནས་
ཞུད་དེ་ཆུ་ནང་དུ་ལྷུང་། ཕ་བོ་ཟེར་ནས་བུ་ཆེ་བ་ཡང་ཆུ་ནང་དུ་མཆོང་།
རྒན་མོས་བུ་གཉིས་ཆུས་ཁྱེར་ཐལ་ཟེར་ནས་སྐད་ངན་བསྒྲགས་ནས་
ཆུ་ནང་དུ་མཆོང་། དེ་དུས་བསམ་བློ་ཞིག་བཏང་ཚེ། ཨཱ། གཅེས་

པའི་བུ་ཕྲུག་གཉིས་རྒན་མོ་དང་བཅས་པ་ནི་ཆུས་ཁྱེར། ས་སྟོང་འདི་
ནས་ལོ་མང་པོ་འདི་ལྟ་བུ་ཞིག་སོང་ཚར། གནའ་ལོ་ཉུང་གི་སྐབས་
འདིར་ཕེབས་ནས་ད་ནི་མགོའི་སྐྲ་དཀར་ཁའི་སོ་ཆད་། ས་ཆ་ཐབས་
སྡུག་ཅིག་ན་སྡུག་བསྔལ་ཆེན་པོ་འདི་ལྟ་བུ་ཞིག་ནི་འཇིག་རྟེན་ཁམས་
ན་སུ་ལ་ཡོད་བསམས་ནས་གོམ་པ་ཞིག་སྤོ་དུས་འགྲོ་ཡང་མ་ནུས།
དེ་མ་ཐག་གཉིད་སད་པ་ལྟ་བུའི་སྣང་བ་ཞིག་ཤར་ཚེ། གནའ་དང་
པོའི་ཁྱིམ་གྱི་སྒོ་ཁ་ན་ཕེབས། ཁྱིམ་ན་སོང་དུས་གནའ་སྔན་ཆོད་ཀྱི་
རྒན་མོས་སྣ་གླུ་ཞིག་བླངས་ནས་བསྡད་ཡོད། དེ་དུས་ང་ལ་འདི་
འདྲའི་སྡུག་བསྔལ་ཆེན་པོ་ཞིག་ཡོད་དུས་ཁྱོད་ཀྱིས་ད་དུང་གླུ་ལེན་
ཟེར་ནས་ཡི་ཆད་དང་སྡུག་མོ་བྱས་ཚེ། མོས་ཁྱེད་ཀྱིས་སྨྱོ་བཤད་མ་
བྱེད་ཟེར། རྒན་པོ་ངུས་ནས་ཚེ་གཅིག་གི་སྡིགས་བསྔལ་རྣམས་གླེང༌།
ཁྱེད་ཀྱིས་ཚེ་གཅིག་མ་ཟེར་ད་སྐབས་ངེད་གཉིས་ཀྱིས་ཇ་ཡང་འཐུང་
མ་ཚར་བར་ངས་སྐད་པ་མགོ་ལ་བཞག་པ་དང༌། ཁྱེད་ཇ་འཐུང་མ་
ཚར་གོང་སྒོ་ལ་སོང་བ་ཨེ་བདེན་མི་བདེན་ནི། ཁྱེད་ཀྱིས་ཇ་ཕོཪ་
ནང་གི་ཇ་ཨེ་འཁྱག་ལྟོས་ཟེར་དུས། ཁོ་རང་གིས་ཀྱང་བསམ་བློ་
ཞིག་བཏང་ནས་བལྟས་པ་ན་ད་གཟོད་ཡིད་ཆེས་པ་ཡིན། དེ་མ་ཐག་
སྒྱུ་མ་མཁན་རབ་ཏུ་བཟང་པོ་ཧ་བགད་ཅིག་བྱས་ནས་གྲོགས་པོ་སྒྱུ་

མ་ཞེས་པ་དེ་འདྲ་ཞིག་རེད། ད་སྒྱུ་མའི་དགའམ་རྟ་ཡི་དགའ་ཟེར་
ནས་ཚར་སོང་། དེ་ནས་ཇོ་བོས་གྲོགས་ཟླ་བ་བཟང་པོ་ཞེས་པ་དེ་ད་
ལྟ་ཚུལ་ཁྲིམས་རྒྱལ་ཁྱེད་ཡིན། སྒྱུ་མ་མཁན་རབ་ཏུ་བཟང་པོ་ནི་
ཁོང་གི་སྐྱེ་བ་ཡིན་གསུངས། སྔོན་ཡང་ཁོང་གིས་སྒྲ་མ་ལྟ་བུས་ཆོས་
བཤད་ནས་གྲོགས་པོ་འདི་ཐར་པའི་ལམ་ལ་བཀོད་པ་ཡིན། ད་ལྟ་
ཡང་ནག་ཚོ་ཚུལ་ཁྲིམས་རྒྱལ་བ་ལ་སྒྱུ་མ་ལྟ་བུས་ཆོས་བཤད་ནི་
ཡིན་གསུངས་ནི་རེད། དེ་ལྟ་བུའི་སྒོ་ནས་སྒྱུ་མར་གྱུར་པའི་རྣམ་ཐར་
སྟོབས་ཀྱིས་འཇུག་ཅེས་པ་དེ་ཧ་ལམ་དེ་འདྲ་ཞིག་རེད།
བདུན་པ་ཞིང་བསྒྲུབ་པ་ལ་འཇུག་པ་ནི།
གང་ཡང་དུས་གསུམ་དག་གི་ཞིང་བཀོད་པ། །
དེ་དག་རྡུལ་གཅིག་སྟེང་དུ་མངོན་པར་བསྒྲུབ། །
རྒྱལ་བ་དག་གི་ཞིང་རྣམས་བཀོད་ལ་འཇུག །
ཅེས་གསུངས་ཏེ། དཔེར་ན། སངས་རྒྱས་འོད་དཔག་མེད་ཀྱིས་

བཟང་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང༌།
སངས་རྒྱས་བྱེ་བ་ཕྲག་ཁྲིག་བརྒྱ་སྟོང་ཕྲག་གི་སངས་རྒྱས་ཐམས་
ཅད་ཀྱི་ཞིང་གི་ཡོན་ཏན་བཀོད་པ་གཅིག་ཏུ་བསྡུས་ནས་ཞིང་ཁམས་
འདི་འདྲ་བ་ཞིག་ལ་བདག་མངོན་པར་རྫོགས་པར་སངས་རྒྱས་པར་
གྱུར་ཅིག་གསུངས་ཏེ་སངས་རྒྱས་རིན་ཆེན་སྙིང་པོའི་དྲུང་དུ་ཐུགས་
བསྐྱེད་ཚུལ་དམ་ཆོས་པད་མ་དཀར་པོ་ལས་གསུངས་པ་ལྟར་ཡིན།
དེ་བཞིན་དུ་ཕྱོགས་བཅུའི་ཞིང་རབ་འབྱམས་ཀྱི་རྒྱལ་བ་ཐམས་ཅད་
ཀྱིས་ཞིང་དག་པ་ཇི་སྙེད་ཅིག་ཡོད་པའི་ཞིང་ཁམས་ཐམས་ཅད་ཀྱི་
བཀོད་པ་དང་ཡོན་ཏན་རྣམས་གཅིག་ཏུ་བསྡུས་པ་འདྲ་བ་ཞིག་གི་
ཡོན་ཏན་མངོན་དུ་གྱུར་པའི་ཞིང་ཁམས་དེ་ལ་བདག་མངོན་པར་
རྫོགས་པར་སངས་རྒྱས་པར་གྱུར་ཅིག་གསུངས་ནས་གཙོ་བོ་ཞིང་
སྦྱངས་པ་རེད། དེ་ཡང་ནི་ཞིང་ཁམས་ཕྱོགས་རེ་ཙམ་མ་ཡིན་པར་
གྱི་ཁམས་རབ་འབྱམས་ཐམས་ཅད་ཀུན་ཀྱང་དེ་ལྟ་བུའི་ཞིང་དག་
པ་འབའ་ཞིག་ཉིད་དུ་འགྱུར་བར་ཤོག་ཅིག་གསུངས་ནི་རེད།

བརྒྱད་པ་དེ་བཞིན་གཤེགས་པའི་དྲུང་དུ་འགྲོ་བ་ལ་འཇུག་པ་ནི།
གང་ཡང་མ་བྱོན་འཇིག་རྟེན་སྒྲོན་མ་རྣམས། །
བྱང་ཆུབ་རིམ་པར་འཚང་རྒྱ་འཁོར་ལོ་བསྐོར། །
མྱ་ངན་འདས་པ་རབ་ཏུ་ཞི་མཐའ་སྟོན།
མགོན་པོ་ཀུན་གྱི་དྲུང་དུ་བདག་མཆི་འོ། །
ཞེས་གསུངས་ཏེ་ངེད་ཅག་བསྐལ་པ་བཟང་པོ་འདི་ལ་མཚོན་ན་
བྱམས་པ་སེང་གེ་ལ་སོགས་པའི་བསྐལ་བཟང་གི་སངས་རྒྱས་ད་
དུང་ཞིང་འདིར་རྣམ་འདྲེན་དགུ་བརྒྱ་དགུ་བཅུ་གོ་དྲུག་འབྱོན་དགོས་
ནི་རེད། དེ་དག་ཐམས་ཅད་ཀྱིས་བྱང་ཆུབ་མཆོག་ཏུ་ཐུགས་བསྐྱེད།
བྱང་ཆུབ་སེམས་དཔའི་ལམ་ལ་བསླབ། མངོན་པར་རྫོགས་པར་
སངས་རྒྱ་དགོས་ནི་རེད་དེ་བཞིན་དུ་ཕྱོགས་བཅུའི་ཞིང་རབ་འབྱམས་
ན་ཡོད་པའི་སངས་རྒྱས་ཐམས་ཅད་ཀྱིས་བྱང་ཆུབ་མཆོག་ཏུ་ཐུགས་
བསྐྱེད༑ ལམ་ལ་བསླབས་ནས་སངས་རྒྱས་པར་གྱུར་པ་དེ་དག་
ཐམས་ཅད་ཀྱི་དྲུང་དུ་བདག་གནས་པར་ཤོག་ཅིག་གསུངས་པ་དང༌།
མ་འོངས་པའི་སངས་རྒྱས་རྣམས་ཀྱིས་བྱང་ཆུབ་མཆོག་ཏུ་ཐུགས་

བསྐྱེད་དེ་ནས་དགའ་ལྡན་གནས་ནས་འཕོ། ཡུམ་གྱི་ལྷུམས་སུ་
ཞུགས༑ སྐུ་བལྟམས་པ། བཙུན་མོའི་འཁོར་གྱིས་རོལ། བཟོ་ཡི་
གནས་ལ་མཁས། ཁྱིམ་ནས་མངོན་པར་བྱུང་། ངེས་འབྱུང་དཀའ་བ་
སྤྱད༑ བྱང་ཆུབ་སྙིང་པོར་གཤེགས། བདུད་སྡེ་བཅོམ། མངོན་པར་
བྱང་ཆུབ། ཆོས་ཀྱི་འཁོར་ལོ་བསྐོར། ཡོངས་སུ་མྱ་ངན་ལས་འདའ་
བའི་བར་དུ་བདག་དེ་དག་ཐམས་ཅད་ཀྱི་དྲུང་ན་གནས། དེ་རྣམས་
ཀྱི་ཕྲིན་ལས་ཀྱི་བྱེད་པོ་ཉིད་དུ་འགྱུར་བར་ཤོག་ཅིག་གསུངས་ནི་
རེད༑ ངེད་ཅག་རྣམས་ཀྱིས་ཀྱང་། མ་འོངས་རྣམ་འདྲེན་དགུ་བརྒྱ་
དགུ་བཅུ་དྲུག །ཞིང་འདིར་མངོན་འཚང་རྒྱ་བའི་ཚུལ་སྟོན་ཚེ། །རྟག་
ཏུ་ཞབས་འབྲང་ཉེར་གནས་མཆོག་ཏུ་གྱུར། །རླབས་ཆེན་ཕྲིན་ལས་
སྤེལ་བའི་མཐུ་ཐོབ་ཤོག །ཅེས་སྨོན་ལམ་བཏབ་པ་དང་གཅིག་རེད།
མདོར་ན་མ་འོངས་པའི་སངས་རྒྱས་ཐམས་ཅད་ཀྱི་མཛད་པ་བྱེད་
ནུས་པར་ཤོག་ཅིག་གསུངས་ནི་རེད། སྔོན་སྨིན་གླིང་ལོ་ཆེན་རྐྱེན་
དབང་གིས་ཡོངས་སུ་མྱ་ངན་ལས་འདས་པའི་སྐབས་ན་ཇུན་ཧོར་
དམག་གིས་ཁོང་བཟུང་ནས་འགྲོངས་ཆས་བྱེད་སྐབས་ཁོང་ཇོ་བོ་
མཇལ་བ་རུ་ཨེ་མངག་གསུངས་དུས་མངག་ན་ཆོག་ཟེར། ཇོ་བོའི་
སྐུ་མདུན་དུ་མགོན་པོ་ཀུན་གྱི་དྲུང་དུ་བདག་མཆིའོ་གསུངས་ནས་

བཟང་ཡོད་ནི་ཟིན་བྲིས་བཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
ཡོངས་སུ་མྱ་ངན་ལས་འདས་སོང་ནི་རེད། ངེད་ཅག་སྨིན་གླིང་བ་
ཕལ་ཆེ་བ་ཞིག་གིས་མགོན་པོ་ཀུན་གྱི་དྲུང་དུ་བདག་མཆིའོ་ཟེར་
ནས་བཅད་དེ་ཚིག་མགོ་ཡང་ལེན་བྱེད་པའི་སྲོལ་ཡང་ཡོད་དར།
སྔོན་ཆད་བྲག་རྫོང་མཁན་པོས་དེ་ལྟར་ཚིག་མགོ་ལེན་དར། ང་རང་
གིས་བྲག་རྫོང་མཁན་པོ་ལ་ཨ་མཚར་དུ་འདི་རྟེན་འབྲེལ་ལེགས་
པོ་ཞིག་མ་རེད་སྨིན་གླིང་ལོ་ཆེན་འདས་འགྲོ་ས་རེད་མ་བཅད་ན་
དགའ་ཞེས་ཞུ་མྱོང་། རྒྱལ་བ་སྲས་བཅས་ཀྱི་དྲུང་དུ་བདག་གིས་བྱང་
ཆུབ་སེམས་དཔའི་སྤྱོད་པ་ལ་སློབ་པར་གྱུར་ཅིག་གསུངས་ནི་རེད།
སྤྱི་དོན་བཅུ་གཉིས་པ་སྟོབས་ཀྱི་སྒོ་ནས་སྨོན་པ་ནི།
ཀུན་ཏུ་མྱུར་བའི་རྫུ་འཕྲུལ་སྟོབས་རྣམས་དང༌། །
ཀུན་ནས་སྒོ་ཡི་ཐེག་པའི་སྟོབས་དག་དང་། །
ཀུན་ཏུ་ཡོན་ཏན་སྤྱོད་པའི་སྟོབས་རྣམས་དང་། །
ཀུན་ཏུ་ཁྱབ་པ་བྱམས་པ་དག་གི་སྟོབས། །

ཀུན་ནས་དགེ་བའི་བསོད་ནམས་སྟོབས་དག་དང་།
ཆགས་པ་མེད་པར་གྱུར་པའི་ཡེ་ཤེས་སྟོབས། །
ཤེས་རབ་ཐབས་དང་ཏིང་འཛིན་སྟོབས་དག་གིས། །
བྱང་ཆུབ་སྟོབས་རྣམས་ཡང་དག་སྒྲུབ་པར་བྱེད།
ཅེས་གསུངས་ཏེ། དཔེར་ན། ས་དང་པོའི་གནས་སྐབས་ན་སྐད་ཅིག་
མ་གཅིག་གི་ཡུན་ལ་ཞིང་ཁམས་བརྒྱ་ལ་འཇུག་ནུས། སེམས་ཅན་
བརྒྱ་སྨིན་ནུས། འཇིག་རྟེན་ཁམས་བརྒྱ་གཡོ་ནུས། སྤྲུལ་བ་བརྒྱ་
འགྱེད་ནུས། ཆོས་ཀྱི་སྒོ་མོ་བརྒྱ་སྟོན་ནུས། ཏིང་འཛིན་བརྒྱ་ལ་
འཇུག་ནུས་པ་ལ་སོགས་པ་དེ་ལྟ་བུའི་ཀུན་ཏུ་མྱུར་བའི་རྫུ་འཕྲུལ་
གྱི་སྟོབས་དང་ནི། སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་སྤྱིར་ཡོན་ཏན་གྱི་རྣམ་གྲངས་བསམ་གྱིས་མི་ཁྱབ་པ་ཡོད་
ཀྱང་རིགས་བསྡུ་ན། སྒྲིབ་གཉིས་བག་ཆགས་དང་བཅས་པ་སྤངས་
པའི་ཡོན་ཏན་དང༌། ཇི་ལྟ་ཇི་སྙེད་མཁྱེན་པའི་ཡེ་ཤེས་ཐམས་ཅད་
རང་རྒྱུད་ལ་ཡོངས་སུ་རྟོགས་པའི་སྨོན་ལམ་དང༌། གཞན་དོན་ལ་
ཕྲིན་ལས་ཆགས་ཐོགས་མེད་པར་འཇུག་པ་དེ་ལྟ་བུའི་ཡོན་ཏན་ཚད་
མེད་དང་ལྡན་པ་དང་། གནས་སྐབས་བདག་མེད་རྟོགས་པའི་ཡེ་

ཤེས་མ་འབྲེལ་བའི་སེམས་ཅན་ཐམས་ཅད་བདེ་བ་དང་ལྡན་པར་
འདོད་པ་ལ་ཚངས་པའི་བྱམས་པ་ཟེར་ནི་རེད། དེ་སྲིད་པ་ན་སྐྱེ་བར་
བྱེད་པའི་རྒྱུ་ཞིག་རེད། སྲིད་པ་ལས་འདས་པའི་བྱམས་པ་ནི་བདག་
མེད་རྟོགས་པའི་ཡེ་ཤེས་ཀྱི་སེམས། ཁྱད་པར་དུ་སངས་རྒྱས་ཀྱི་གོ་
འཕང་ཐོབ་པར་བྱ་བའི་ཕྱིར་སེམས་ཅན་ཐམས་ཅད་ལ་ཉེ་རིང་
ཆགས་སྡང་མེད་པར་ནམ་མཁས་གར་ཁྱབ་ཀྱི་སེམས་ཅན་ཐམས་
ཅད་བདེ་བ་དང་ལྡན་པར་འདོད་པའི་བསམ་པ་བཟང་པོ་དེ་རང་གི་
རྒྱུད་ལ་སྐྱེ་བར་བྱེད་པ་གཞན་གྱི་རྒྱུད་ལ་ཡང་སྐྱེ་བར་བྱེད་དགོས་
བསམ་རྒྱུ་དེ་ནི་ཀུན་ཏུ་ཁྱབ་པའི་བྱམས་པ་དང་། དེས་མ་ཁྱབ་པ་
མེད་པའི་སེམས་ཅན་ཐམས་ཅད་ལ་རང་གི་བུ་དང་བུ་མོ་ལྟར་སྙིང་
རྗེ་དང་བྱམས་པ་སྐྱེས་ནི་རེད། དགྲ་ལ་ཡང་བྱམས་པ་སྐྱེས་ནི་རེད།
ཀུན་ནས་དགེ་བའི་ཟེར་རྒྱུ་དེ་ནི། བྱང་ཆུབ་སེམས་དཔའི་དགེ་བ་
ཆུང་ངུ་ཙམ་ཞིག་བྱེད་པ་དེས་བསོད་ནམས་རྒྱ་ཆེན་པོ་འགྲུབ་པར་
བྱེད་ནི་རེད། ཡང་དཔེར་ན། བདག་ཅག་གི་སྟོན་པ་ཐུགས་རྗེ་ཅན་
གྱིས་སྔོན་སློབ་པ་ལམ་གྱི་གནས་སྐབས་ན་དགེ་བ་ཆུང་ངུ་ཞིག་གིས་
ཀྱང་སྐད་ཅིག་རེ་རེའི་ཡུན་ལ་བསྐལ་པ་མང་པོའི་ཚོགས་རྫོགས་འགྲོ་
བ་དང་། ལྟར་སྣང་ལ་མི་དགེ་བ་ལྟར་དུ་སྣང་ཡང་སྔོན་དེད་དཔོན་

སྙིང་རྗེ་ཅན་གྱིས་མི་ནག་མདུང་ཐུང་ཅན་བསད་པ་ལྟ་བུའི་དགེ་རྩ་
གཅིག་གིས་ཀྱང་བསྐལ་པ་བརྒྱད་ཁྲིའི་ཚོགས་རྫོགས་འགྲོ་བ་ལྟ་
བུ་དང་། ཁྱེའུ་སྐར་མ་ལ་དགའ་བ་རྒྱལ་བའི་སྲས་ཡིན་པའི་གནས་
སྐབས་ན་བྲམ་ཟེ་བུ་མོ་འདོད་ཆགས་ཀྱིས་གདུང་བས་དེ་ལ་བྱང་
སེམས་ཀྱི་སྒོ་ནས་ཆགས་པ་སྤྱོད་ཁྱིམ་ཐབ་བྱས་ནས་བསྐལ་པ་བཞི་
ཁྲིའི་ཚོགས་རྫོགས་པར་བྱས་ནི་རེད། དེ་བཞིན་དུ་སྲིད་པའི་ཉེར་
ལེན་གྱི་དགེ་བ་ཟེར་རྒྱུ་དེ་ནི་དེ་ལྟ་བུའི་སྐད་ཅིག་གི་དགེ་བ་ཁྱད་པར་
ཅན་རང་གི་རྒྱུད་ལ་རྫོགས་པར་ཤོག་ཅིག་གསུངས་ནི་རེད། དགེ་
བ་སྒྲུབ་ན་རང་ཁར་སོ་སོའི་སྐྱེ་བོ་ཞིག་གིས་དགེ་བ་སྒྲུབ་པ་དེ་དཔེར་
ན༑ སྦྱིན་པ་སྦྱིན་ན་སྦྱིན་པ་པོ་རང་དང་སྦྱིན་པའི་ཡུལ་སྦྱིན་རྒྱུ་དངོས་
པོ་གསུམ་ལ་བདག་ཏུ་འཛིན་པའང་ཡོད། དེ་ལ་ང་རྒྱལ་ཕྱོགས་
འཛིན་ཁེངས་སེམས་དང་། སྦྱིན་པའི་སྐབས་ན་བརྙས་བཅོས་ལྟ་བུ་
ཡང་ཡོད་ནི་རེད། བྱང་ཆུབ་སེམས་དཔའ་རྣམས་ཀྱིས་སྦྱིན་པ་དེ་ལ་
སྦྱིན་པ་སྦྱིན་བྱ་ལེན་པོ་ཐམས་ཅད་ཀུན་ཀྱང་སྒྱུ་མ་དང་རྨི་ལམ་ལྟ་
བུ་སྟོང་ཉིད་ཀྱི་ལྟ་བ་རྟོགས། ཀུན་རྫོབ་སྒྱུ་མ་ལྟ་བུ་ལ་བསླུ་བ་མེད་
པའི་སྒོ་ནས་སེམས་ཅན་ཐམས་ཅད་ལ་སྦྱིན་པ་སྦྱིན་པ་དེ་རང་གི་ཤ་
བཅད་ནས་སྦྱིན་དགོས་ནའང་དགའ་བ་ལས་མེད།

དཔེར་ན། དབུ་མ་ལ་འཇུག་པ་ལས། ཇི་ལྟར་བྱིན་ཅིག་ཅེས་སྒྲ་
ཐོས་སེམས་ལས། །རྒྱལ་སྲས་བདེ་འབྱུང་དེ་ལྟར་ཐུབ་རྣམས་ལ། །
ཞི་བར་ཞུགས་པས་བདེ་བ་བྱེད་མིན་ན། །ཐམས་ཅད་བཏང་བས་
ལྟ་ཞིག་སྨོས་ཅི་དགོས། །ཞེས་གསུངས་ཏེ། དཔེར་ན། རང་གི་ཤ་
བཅད་ནས་དགོས་ཟེར་ན་བྱང་ཆུབ་སེམས་དཔའ་ལ་ཉན་ཐོས་དགྲ་
བཅོམ་རྣམས་འགོག་པའི་བདེ་བ་ལ་ཞུགས་པའི་དགའ་བ་ལས་ཀྱང་
དགའ་བ་ཁྱད་པར་ཅན་ཞིག་ཡོད་ནི་རེད། དེ་བཞིན་དུ་བྱང་ཆུབ་
སེམས་དཔའི་སྦྱིན་པ་དེ་ཡང་རང་གི་ལག་གིས་སྦྱིན་པ་དང་ཉེ་བར་
སྦྱིན་པ་དང་། རྣམ་འགྱུར་དགའ་བ་དང༌། སྤྲོ་བའི་སྒོ་ནས་སྦྱིན་པ་
སྦྱིན་ནི་རེད། དེ་ལ་ཡང་ལན་དང་རྣམ་སྨིན་ལ་མི་རེ་བའི་སྒོ་ནས་
སྦྱིན་པ་སྦྱིན་ནི་རེད། ངེད་ཅག་གིས་སྦྱིན་པ་ཞིག་སྦྱིན་ན་ཕར་གཅིག་
སྦྱིན་ན་ཚུར་གཅིག་སྦྱིན་འོང་བསམ་པའི་ལན་དང་རྣམ་སྨིན་ལ་རེ་
བ༑ གལ་ཏེ་ལན་ལ་རེ་བ་མེད་ནའང་རྣམ་སྨིན་ལ་རེ་བ་ཡོད། ངས་
ཚོགས་བསགས་སྒྲིབ་སྦྱོང་བྱས་པས་ང་གནས་སྐབས་ལྷ་མིའི་བདེ་
བ་དང་། མཐར་ཐུག་གི་བདེ་བ་རྒྱ་ཆེན་པོ་ཞིག་ཨེ་ཐོབ་བསམ་རྒྱུའི་
རྣམ་སྨིན་ལ་རེ་བ་ཡོད་ནི་རེད། བྱང་ཆུབ་སེམས་དཔའ་ལ་དེ་ལྟ་བུ་
ཡོད་ནི་མ་རེད། སེམས་ཅན་ཐམས་ཅད་གནས་སྐབས་དང་མཐར་

ཐུག་བདེ་སོང་ན་ཅི་མ་རུང་། རང་ཅི་རེད་ན་ཅི་རེད་ཟེར་ནི་རེད།
དཔེར་ན། ཕ་མ་སྙིང་བརྩེ་ལྡན་པས་བུ་ལ་ཟས་སྦྱིན་ན་དེས་ང་ལ་
ལན་ཞིག་ཨེ་སྦྱིན་མི་བསམ་པར་ཁོང་གིས་བུ་འདི་ལ་ཟས་ཤིག་སྦྱིན་
ན་ང་ལ་དགེ་བ་རྒྱ་ཆེན་པོ་ཨེ་ཡོད་མི་བསམ། བྱང་ཆུབ་སེམས་དཔའ་
ཡིན་ན་ཧ་ལམ་དེ་དག་དང་ཆ་འདྲ་བ་རེད། ཤེས་རབ་དང་ཐབས་
དང་ཏིང་ངེ་འཛིན་གྱིས་སངས་རྒྱས་ཀྱི་གོ་འཕང་སྒྲུབ་པར་བྱེད་པ་ལ་
ཆོས་ཐམས་ཅད་བདག་མེད་རྟོགས་པའི་ཡེ་ཤེས་ཡོད་དགོས་ནི་རེད་
མ་གཏོགས། བདག་མེད་མ་རྟོགས་པའི་དགེ་རྩ་ཙམ་ཞིག་གིས་
སངས་རྒྱས་ཀྱི་གོ་འཕང་ཐོབ་ཐུབ་ནི་མ་རེད། བྱམས་སོགས་རྨོངས་
དང་འགལ་མེད་ཕྱིར། །ཤིན་ཏུ་ཉེས་པ་ཚར་གཅོད་མིན། །ཞེས་
གསུངས་སོ། །དེའི་ཕྱིར་ན་བདག་མེད་རྟོགས་པའི་ཤེས་རབ་རང་
གི་རྒྱུད་ལ་རྫོགས་པར་གྱུར་ཅིག བདག་མེད་རྐྱང་བ་ཙམ་ཞིག་རྟོགས་
ནའང་ཐབས་མཁས་ཁྱད་པར་ཅན་ཞིག་གི་གྲོགས་ཡོད་དགོས་ནི་
རེད༑ ཐབས་མཁས་ཁྱད་པར་ཅན་ཟེར་རྒྱུ་དེ་བྱང་ཆུབ་སེམས་
དཔའི་གནས་སྐབས་ན་གོང་དུ་བཤད་པ་ལྟར་དེད་དཔོན་སྙིང་རྗེ་
ཅན་དང་། ཁྱེའུ་སྐར་མ་ལ་དགའ་བའི་རྣམ་ཐར་ལྟ་བུ་སྐད་ཅིག་གི་
བྱ་བ་དེས་བསྐལ་མང་གི་ཚོགས་རྫོགས་འགྲོ་བ་དང་། གསང་སྔགས་

རྡོ་རྗེ་ཐེག་པའི་གྲལ་ན་མིག་འཕྲུལ་ལྟ་བུའི་སྒོ་ནས་བསྐལ་ཆེན་གྲངས་
མེད་གསུམ་དང་སུམ་ཅུ་སོ་གསུམ་གྱི་འབྲས་བུ་ཐོབ་རྒྱུ་དེ་མི་ལུས་
གཅིག་གམ་རྫོགས་པ་ཆེན་པོའི་ལམ་ལྟ་བུའི་ཐབས་ཁྱད་པར་ཅན་
ལ་བརྟེན་ན་ཟླ་བ་དྲུག་གིས་ཟུང་འཇུག་གི་སྐུ་འགྲུབ་པར་བྱེད་པ་
ཡོད་ནི་རེད། དེ་འདྲའི་ཐབས་ཁྱད་པར་ཅན་ཟེར་རྒྱུ་དེ་གསང་སྔགས་
རྡོ་རྗེ་ཐེག་པའི་ནང་ན་བཤད་ཡོད་ནི་རེད། མདོ་ཕར་ཕྱིན་ཐེག་པའི་
སྐབས་ན་ཡང་ཉན་ཐོས་དང་རང་སངས་རྒྱས་ཐམས་ཅད་ཀྱིས་ཕྱོགས་
ཙམ་ཡང་མི་ཤེས་པ་ནི་ཐབས་ཀྱི་རྣམ་གྲངས་བསམ་གྱིས་མི་ཁྱབ་པ་
ཡིན་པས་རེད། སྤྱིར་བྱང་ཆུབ་སེམས་དཔའི་འགྲོ་དོན་མཛད་པ་ལ་
བྱ་བ་གང་བསྒྲུབ་དགོས་ན་བསམ་པ་སྔོན་དུ་འགྲོ་དགོས་ཏེ། ཆོས་
རྣམས་སྔོན་དུ་ཡིད་འགྲོ་ཞིང༌། །ཡིད་འགྲོགས་ཡིད་འདི་གཙོ་བོ་
ཡིན༑ ༑ཞེས་བསམ་པ་སྔོན་དུ་འགྲོ་དགོས་པར་གསུངས་ནི་རེད།
དཔེར་ན་རྩམ་པ་ཞིག་ཟ་དགོས་ནའང་དང་པོ་ཟ་བསམ་རྒྱུའི་བསམ་
པ་སྔོན་དུ་སོང་ནས་ཟ་དགོས་པ་དང་གོམ་པ་འདོར་དགོས་ན་འགྲོ་
བསམ་པ་སྔོན་དུ་སོང་ནས་གོམ་པ་འདོར་དགོས་པ་དེ་བཞིན་དུ་བྱང་
ཆུབ་སེམས་དཔའ་དང་སངས་རྒྱས་ཐམས་ཅད་ཀྱིས་རང་གཞན་གྱི་
དོན་གང་དང་གང་ཞིག་བསྒྲུབ་ན་ཏིང་ངེ་འཛིན་གྱི་སྟོབས་ཀྱིས་སྒྲུབ་

པར་བྱེད་ནི་རེད། ཏིང་ངེ་འཛིན་གྱི་སྒོ་དེ་ནི་བསམ་གྱིས་མི་ཁྱབ་པ་
རེད༑ རྒྱས་པར་ད་ཞག་ཉེ་སྲས་བརྒྱད་ཀྱི་རྟོགས་བརྗོད་ཀྱི་སྐབས་
ན་གསུངས་ཡོད་པ་དེ་ངས་ཕྱོགས་ཙམ་ཞིག་ཞུས་མྱོང་པ་ལྟར་རེད།
དཔེར་ན། བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་
པའི་དེ་བཞིན་གཤེགས་པ་ཤཱཀྱ་ཐུབ་པའི་དྲུང་དུ་འཁོར་བསྡུ་བའི་
ཚེ་ན་ཏིང་ངེ་འཛིན་གཅིག་ལ་མཉམ་པར་བཞག་ནས་དེའི་སྟོབས་
ཀྱིས་འཁོར་ཐམས་ཅད་བསྡུས། བདུད་ཐམས་ཅད་ཚར་གཅད་པའི་
ཚེ་ན་ཡང་ཏིང་ངེ་འཛིན་གྱི་རྣམ་གྲངས་གཅིག་ལ་མཉམ་པར་བཞག་
ནས་བདུད་ཐམས་ཅད་ཚར་གཅོད་པར་བྱེད། དེ་བཞིན་དུ་རང་
གཞན་གྱི་དོན་གང་ཞིག་བསྒྲུབ་དགོས་ཀྱང་ཏིང་ངེ་འཛིན་ལ་དབང་
འབྱོར་དགོས་ནི་རེད། ཏིང་ངེ་འཛིན་ཟེར་རྒྱུ་དེ་ནི་ངེད་ཅག་གིས་
སྒོམ་ཞེས་རྩེ་གཅིག་ཏུ་མཉམ་པར་བཞག་པ་དེ་ཧ་ལམ་ཏིང་ངེ་འཛིན་
གྱི་ཕྱོགས་གཏོགས་རེད། ད་དུང་ངེད་ཅག་ལས་དང་པོ་པ་རེད། ཏིང་
ངེ་འཛིན་གྱི་སྒོ་ལ་གསར་དུ་འཇུག་ཅིང༌། ནམ་ཞིག་ཏིང་ངེ་འཛིན་
ལ་དབང་འབྱོར་བར་བྱེད་ནི་རེད། ཏིང་ངེ་འཛིན་གྱི་རྣམ་པ་དེ་སྤྱིར་
ན་སངས་རྒྱས་བྱང་ཆུབ་སེམས་དཔའ་ཐམས་ཅད་ཀྱིས་ཚད་མེད་པ་
གཞལ་དུ་མེད་པ་ཞིག་ཡོད་པར་གསུངས་ནི་རེད། དེ་བཞིན་གཤེགས་

པའི་མདོ་སྡེ་ཏིང་འཛིན་རྒྱལ་པོ་ཟེར་བ་ཞིག་ད་སྐབས་བོད་དུ་འགྱུར་
ཡོད་ནི་རེད། དེའི་ནང་དུ་ཏིང་ངེ་འཛིན་གྱི་སྒོ་མི་འདྲ་བ་འབུམ་ཕྲག་
གཅིག་བཤད་ཡོད་ནི་རེད། དཔེར་ན། མདོ་ཏིང་འཛིན་རྒྱལ་པོ་
ལས་བཤད་པའི་སྒྱུ་མ་ལྟ་བུའི་ཏིང་ངེ་འཛིན་དང་དཔའ་བར་འགྲོ་
བའི་ཏིང་ངེ་འཛིན། རྡོ་རྗེ་ལྟ་བུའི་ཏིང་ངེ་འཛིན་ལ་སོགས་པའི་ཏིང་
ངེ་འཛིན་གྱི་རྣམ་གྲངས་འབུམ་ཕྲག་གཅིག་དངོས་བསྟན་རེད། སྒོ་
འབུམ་ཕྲག་གཅིག་གི་མཐའ་ཆོད་ཟེར་ན་ག་ལ་ཆོད་དེ་ཆོད་ནི་མ་
རེད༑ ངེད་ཅག་སོ་སོའི་སྐྱེ་བོ་ཞིག་གི་རྣམ་རྟོག་གིས་སངས་རྒྱས་དང་
བྱང་ཆུབ་སེམས་དཔའི་ཏིང་ངེ་འཛིན་གྱི་མཐའ་ག་ལ་ཆོད། དེ་ལྟ་
བུའི་ཏིང་ངེ་འཛིན་དེ་ནི་རང་དང་འབྲེལ་བ་ཐོགས་ཚད་ཀྱི་སེམས་ཅན་
ཐམས་ཅད་ཀྱི་རྒྱུད་ལ་སྐྱེ་བར་ཤོག་ཅིག་གསུངས་ནི་རེད། དེ་འདྲའི་
ཚིག་གཅིག་གིས་སྨོན་ལམ་བཏབ་ན་དེའི་ནང་དུ་མ་འདུས་པ་ཞིག་
ཅི་ཡང་མེད། ས་ཐོབ་པའི་རྒྱུད་ན་འདི་ལྟ་བུའི་ཚིག་ཟབ་ལ་དོན་རྒྱ་
ཆེ་བ་བྱིན་རླབས་ཀྱི་ནུས་པ་ལྷག་པར་ཆེ་བ་ཡོད་པས་དེ་རྒྱུད་ལ་སྐྱེ་
བའི་ཐབས་སུ་དུས་རྒྱུན་དུ་སྨོན་ལམ་འདེབས་པ་དང་། རྒྱས་པར་
ཏིང་འཛིན་རྒྱལ་པོའི་གཞུང་ལས་བཤད་པའི་དོན་ཐམས་ཅད་ཁོང་
དུ་ཆུད་པ་བྱེད་དགོས་ནི་རེད།

སྤྱི་དོན་བཅུ་གསུམ་པ་སྒྲུབ་པའམ་གཉེན་པོའི་སྒོ་ནས་སྨོན་པ་ནི།
ལས་ཀྱི་སྟོབས་རྣམས་ཡོངས་སུ་དག་བྱེད་ཅིང༌། །
ཉོན་མོངས་སྟོབས་རྣམས་ཀུན་ཏུ་འཇོམས་པར་བྱེད། །
བདུད་ཀྱི་སྟོབས་རྣམས་སྟོབས་མེད་རབ་བྱེད་ཅིང་།
བཟང་པོ་སྤྱོད་པའི་སྟོབས་ནི་རྫོགས་པར་བགྱི། །
ཞེས་གསུངས་ཏེ། ལས་ཀྱི་སྟོབས་དེ་མེད་པར་གྱུར་ཅིག་ཞེས་མི་
དགེ་བ་བཅུ་པོ་རང་རྒྱུད་ལ་མི་སྐྱེ་བར་གྱུར་ཅིག་ལས་དེ་ལའང་བསམ་
པའི་ལས་དང་སེམས་པའི་ལས་ཞེས་མདོ་སྡེ་ཁ་ཅིག་ན་དེ་ལྟར་
བཤད་ཡོད། སེམས་ལ་རྟག་ཏུ་མང་པོ་ཞིག་བསམ་འདུག་རྒྱུ་དེའི་
མིང་ལ་སེམས་པ་ཡིད་ཀྱི་ལས་དང་དེས་བསྐྱེད་པའི་ལུས་དང་ངག་
གི་ལས་དེ་ལའང་སེམས་པའི་ལས་ཟེར། ལུས་ངག་གི་སྟེང་དུ་ཐོན་པ་
དངོས་སུ་ཁ་ནས་བརྗོད་པའི་ལས་དེ་ལ་བསམ་པའི་ལས་ཟེར་ནི་
རེད༑ མདོར་ན་ལུས་ངག་ཡིད་གསུམ་གྱི་སྒོ་ནས་སྡུག་བསྔལ་ཡིད་
དུ་མི་འོང་བ་སྨིན་པར་བྱེད་པའི་ལས་ངན་པ་ཐམས་ཅད་ཡོངས་

སུ་ཟད་པར་གྱུར་ཅིག་གསུངས་ནི་རེད། འཁོར་བ་མཐའ་དག་ལ་
སྐྱེ་བར་བྱེད་པའི་ལས་དཀར་ནག་དང་དཀར་ནག་ཕྱེད་མས་མངོན་
མཐོ་ལྷ་མིའི་གནས་སུ་སྐྱེ་བར་བྱེད་པའི་ཟག་བཅས་དགེ་བའི་ལས་
རེད༑ དེ་ཟད་དགོས་ནི་རེད་མ་གཏོགས་དེས་ཀྱང་འཁོར་བ་ལ་སྐྱེ་
ནི་རེད། དོན་དང་པོ་མི་དགེ་བའི་ལས་མཐའ་དག་རྩ་བ་ནས་ཡོངས་
སུ་སྤངས་ཏེ་ཕྱིན་ཆད་མི་དགེ་བ་ཕྲ་མོ་ཙམ་ལ་ཡང་མི་འཇུག་པར་
ཤོག་ཅིག་གསུངས་ནི་རེད། ལས་དེ་ཀུན་ནས་སློང་བྱེད་ཉོན་མོངས་
རེད༑ ཉོན་མོངས་པ་ཞེས་པ་དེ་མང་པོ་ཡོད་ཀྱང་སྲིད་པ་དང་སྲིད་
པའི་ཡོ་བྱད་ལ་ཞེན་ཅིང་ཆགས་འདུག་རྒྱུའི་འདོད་ཆགས་ཞེས་པ་
ནི་ཞེ་སྡང་འདྲ་བའི་ཧ་ཅང་བཟོད་བཀའ་བ་མིན་ཡང་དེ་རྒྱུད་ན་
ཡོད་ནས་བཟུང་སྟེ་གཏན་ནས་བཟློག་པར་དཀའ་བ་ཞིག་ཡིན་ནི་
རེད༑ དཔེར་ན་སྐྱེས་པ་ཞིག་བུད་མེད་ལ་ཆགས་པ་དང་། བུད་མེད་
ཅིག་སྐྱེས་པ་ལ་ཆགས་པ་ལྟ་བུ་ནི། བཅོམ་ལྡན་འདས་ཀྱི་གསུང་
དང་ཡང་འགལ་བ་དང་། བླ་མ་དགེ་བའི་བཤེས་གཉེན་གྱི་གསུང་
དང་ཡང་འགལ། ཤེས་བཞིན་དུ་སེམས་འདི་གཏན་ནས་བཟློག་
མི་ཐུབ་པ་འཇིག་རྟེན་པའི་ཁ་སྐད་ལའང༌། རྣག་སྐྲ་སྤངས་ལ་ཟུག་
ན་འབའ་ཡོད། ཕོ་སྙིང་མོ་ལ་ཟུག་ན་འབའ་མེད་ཟེར་བ་ལྟར་བཟློག་

རྒྱུ་གཏན་ནས་མེད་པ་ཞིག་ལ་ཟེར་བས་དེ་ལ་ངོ་སྤྲོད་ཅིག་མི་དགོས།
རྒྱུ་རྫས་ལོངས་སྤྱོད་ལ་ཆགས་པ་དེའང་ཧ་གོ་བཞིན་པ་དེ་རེད།
དཔེར་ན། ཕྲུག་ཚ་རུ་གཡུ་བྱུ་རུ་སྒོར་གསེར་དངུལ་སོགས་ལ་
ཆགས་ཤིང་ཞེན་པ་དེ་ལ་འདོད་ཆགས་ཟེར་ནི་རེད། ཞེ་སྡང་ཞེས་
པ་ནི། མི་ཞེ་སྡང་ཅན་རྣམས་ཀྱིས་རང་གི་ཤ་སོས་བཅད་ཀྱང་མི་
གོ་བ་དང་། རང་གི་ལུས་ལས་ཆད་པའི་བུ་བསད་ན་མི་གོ་རྒྱུ་འདྲ་
བ་དེ་ལྟ་བུའི་ཞེ་སྡང་དེ་ངོ་སྤྲོད་ཅིག་མི་དགོས་པར་ཚང་མས་ཤེས་ནི་
རེད༑ འདོད་ཆགས་ཞེ་སྡང་གཉིས་ཀ་ལ་འཕྲད་འོང་དུས་བཟློག་
མི་ཐུབ་པ་ལྟ་བུ་ཞིག་རེད། གཏི་མུག་ཅེས་པ་དེ་ཡང་དགེ་བ་སྒྲུབ་
མི་ཤེས་སྡིག་པ་སྤང་མི་ཤེས་པ་དེ་ནི་གཏི་མུག་རེད། ཉེས་པ་མང་
ཆེ་བའི་འབྱུང་གནས་དེ་གཏི་མུག་རེད། རང་ཅག་གིས་ད་ལྟ་གཞུང་
ལུགས་རབ་འབྱམས་ལ་ཐོས་བསམ་སྒོམ་གསུམ་བྱེད་རྒྱུ་དེ་གཙོ་བོ་
གཏི་མུག་སེལ་བའི་ཆེད་རེད།
དཔེར་ན། དགེ་འདུན་པའི་དཀོར་ལ་ལོངས་སྤྱོད་རྒྱུ་དེ་ཕྲ་ཞིང་
ཕྲ་བ་ནས་ལག་ལེན་དོགས་མཐའ་ལེགས་པོ་ཞིག་ཤེས་དགོས་ན་
ད་ཞག་མཁན་སྤྲུལ་རྣམ་པ་ཐམས་ཅད་ལྷན་དུ་འཚོགས་ནས་གྲོས་
བསྡུར་བྱེད་སྐབས། ངེད་ཅག་གིས་ཚུལ་བཞིན་བཤད་མི་ཤེས་དེ་

ཡང་གཏི་མུག་གིས་རེད། སྤྱིར་ན་མི་དགེ་བ་ནི་མ་ཤེས་པའི་དབང་
གིས་འབྱུང་ནི་རེད། མ་གུས་པ་དང་བག་མེད་པའི་དབང་གིས་ཉེས་
པ་ཆེ་ཕྲ་ཐམས་ཅད་འབྱུང་བ་ཡིན། བག་མེད་ཞེས་པ་དེ་དྲན་ཤེས་མི་
བརྟེན་པ་ལ་ཟེར། ཉོན་མོངས་པའི་དབང་གིས་འབྱུང་བའང་ཡོད་
པས༑ དེའི་སྡུག་ཆེ་བ་ཞིག་ཅི་ཡང་མེད། ཉོན་མོངས་པ་ཐམས་ཅད་
རིགས་བསྡུ་ན་འདོད་ཆགས་ཞེ་སྡང་གཏི་མུག་གསུམ་གྱི་ནང་དུ་
ཕྱོགས་ཙམ་འདུ་རྒྱུ་རེད། ཕྲག་དོག་དེ་ཞེ་སྡང་གི་ཕྱོགས་གཏོགས་
རེད༑ སེར་སྣ་ཟེར་བ་ནི་འདོད་ཆགས་དང་ཕྱོགས་འདྲ་བ་ཞིག་
རེད༑ སྤྱིར་ན་མི་དགེ་བ་འདོད་ཆགས་ཞེ་སྡང་གཏི་མུག་གསུམ་
གྱིས་ཀུན་ནས་བསླངས་པའི་ལུས་ངག་ཡིད་ཀྱི་སྤྱོད་པ་ཚང་མ་རྣམ་
པ་ཀུན་ཏུ་མི་དགེ་བ་འབའ་ཞིག་རེད། དེས་ན་འདོད་ཆགས་ཞེ་
སྡང་གཏི་མུག་གསུམ་པོ་དེ་མེད་པར་གྱུར་ཅིག་གསུངས་ནི་རེད།
༈ སེས་ཞེས་པ་དེ་འདོད་ཆགས་ཞེ་སྡང་གཏི་མུག་རྣམས་
རང་རྒྱུད་ལ་སྐྱེ་བར་བྱེད་པ་དེ་རེད། སྣང་ཚུལ་གྱི་དབང་དུ་བྱས་ན་
ཕྱི་རོལ་དུ་དགའ་རབ་དབང་ཕྱུག་འཁོར་དང་བཅས་པ་ནག་པོའི་
རྩ་ལག་ཏུ་གྱུར་པ་ཐམས་ཅད་ཀྱིས་རབ་ཏུ་བྱུང་བ་ཐམས་ཅད་ལ་
ཉིན་རེ་བཞིན་དུ་ཆགས་པར་བྱེད་པའི་མདའ། སེམས་རྨོངས་པར་

བྱེད་པའི་མདའ་དང་། སེམས་ང་རྒྱལ་བར་བྱེད་པའི་མདའ་དང་།
འཐབ་པར་བྱེད་པའི་མདའ་དང༌། འདུ་འཛི་དང་རྙེད་བཀུར་ལ་
བརྟེན་ཏེ་སེམས་གཡེང་བར་བྱེད་པ་སོགས་མདའ་ལྔ་རེ་འཕེན་ནི་
རེད༑ དེ་ནི་འདོད་ཆགས་ཞེ་སྡང་གཏི་མུག་ང་རྒྱལ་ཕྲག་དོག་སེར་
སྣ་སོགས་སྐྱེ་བྱེད་དེ་ལ་མདའ་ལྔ་ཟེར་ནི་རེད། དེ་འདྲའི་མདའ་འཇམ་
པོ་འཇམ་པོ་ཞིག་གིས་བརྒྱབ་པ་ཡང་མི་གོ་བར་ཁྱབ་འགྲོ་བ་ཞིག་
རེད༑ དེ་ལྟ་བུའི་ཉོན་མོངས་པ་རྒྱུད་ལ་སྐྱེ་བར་བྱེད་པ་ནི་བྱང་ཆུབ་
གསུམ་ལ་བར་ཆད་བྱེད་པའི་བདུད་ཟེར་རྒྱུ་བོ་དེ་རེད། འདྲེ་བགེགས་
ལ་སོགས་པ་གཙོ་བོ་རང་གི་སེམས་ཀྱི་ཆོ་འཕྲུལ་རེད་མ་གཏོགས་
སེམས་ལས་གཞན་དུ་གྱུར་པའི་ཕྱི་རོལ་གྱི་ཁ་མིག་རྣ་བ་ཅན་གྱི་
བདུད་ཅིག་མེད་ཀྱང་སེམས་རྣམ་པར་མ་དག་ན་བགེགས་ཡོད་དེ།
རྗེ་བཙུན་མི་ལའི་རྣམ་མགུར་ལས། ཁྱེད་རང་སེམས་འདྲེ་རུ་བཟུང་
གྱུར་ན། །འདྲེ་ང་བས་མི་ཚད་གཞན་པ་ཡོད། །ཅེས་གསུངས་ཏེ།
ཕྱི་རོལ་ན་ཁ་ལག་རིང་པོ་ཁ་མིག་རྣ་བ་ཅན་ཞིག་ཡོད་རྒྱུའི་དབང་
དུ་བྱེད་པ་དགའ་རབ་དབང་ཕྱུག་དང་བཙན་རྒྱལ་པོ་མ་མོ་ཐེའུ་རང་
དམ་སྲི། ཁྱད་པར་དུ་སངས་རྒྱས་ཀྱི་བསྟན་པ་རིན་པོ་ཆེ་ལ་མི་
དགའ་བའི་ནག་ཕྱོགས་བདུད་ཀྱི་སྟོབས་དེ་ཟད་པར་གྱུར་ཅིག་

གསུངས་ནས་སྨོན་ལམ་བཏབ་ནི་རེད། བཟང་པོ་སྤྱོད་པའི་སྟོབས་
ཞེས་པ་དེ་བསམ་པ་བཟང་པོ་བྱང་ཆུབ་ཀྱི་སེམས་དང་སྤྱོད་པ་རྣམ་
པར་དག་པ་བསླབ་པ་ཚུལ་ཁྲིམས་ཏིང་འཛིན་ཤེས་རབ་གསུམ་པོ་
དེའི་སྟོབས་ནི་ཡོངས་སུ་རྫོགས་ནས་སེམས་ཅན་ཐམས་ཅད་ཀྱི་
རྒྱུད་ལ། དཔེར་ན། སོས་ཀའི་དུས་སུ་ཆེད་དུ་བརྩོན་པ་མ་བྱས་ཀྱང་
ས་གཞི་ལ་རྩི་ཤིང་ནགས་ཚལ་ཐམས་ཅད་སྐྱེ་བ་དེ་བཞིན་དུ་སེམས་
ཅན་ཐམས་ཅད་ཀྱི་རྒྱུད་ལ་ལམ་ལྷག་པའི་བསླབ་པ་གསུམ་དང་
བྱང་ཆུབ་ཀྱི་སེམས་རིན་པོ་ཆེ་འབད་མེད་དུ་རྒྱུད་ལ་སྐྱེ་བར་གྱུར་
ཅིག་བསམས་ནས་སྨོན་ལམ་འདེབས་དགོས་ནི་རེད། ངེད་ཅག་
རྣམས་ཀྱིས་སྔོན་རྒྱ་གར་རྡོ་རྗེ་གདན་གྱི་མཆོད་རྟེན་ལ་སྐོར་བ་བྱེད་
པའི་སྐབས་ན་འདིའི་ཚིགས་སུ་བཅད་པ་དེ་གྲངས་མང་པོ་བཏོན་
ནས་བསྐོར་ནི་ཡིན། ངས་ཁྱེད་རྣམ་པ་ལ་སྔོན་ཆད་ཀྱང་ཞུ་མྱོང་།
སྨོན་ལམ་འདེབས་པའི་སྐབས་སུ་གྱུར་རྣམས་ལ་འགྱུར་མ་ཟེར།
གྱུར་ཟེར་བ་དེ་གྱུར་ཅིག་ཟེར་བ་དང་དོན་གཅིག་རེད། སྡེབ་སྦྱོར་
གྱི་དབང་གིས་མ་ཤོང་ནི་རེད། ཁྱད་པར་དུ་སྐད་སྦུག་རྣམས་ཀྱི་
ནང་དུ་གྱུར་རྣམས་ལ་འགྱུར་མ་ཟེར་མ་གཏོགས་མཁས་པ་ཞིག་
གིས་ཉན་ན་ཨེ་བླ་རུང་སྒར་མཁས་ཟེར་ཡང་གྱུར་དང་འགྱུར་གཉིས་

ཀྱི་ཁྱད་འབྱེད་མི་ནུས་འུ་ཟེར་འོང་ནི་རེད། ཐམས་ཅད་ཀྱིས་ཐུགས་
ལ་འཛིན་པར་ཞུ། ད་ངོ་མ་བཤད་ན་བྱང་ཆུབ་སེམས་དཔའི་སྨོན་
ལམ་རྒྱ་མཚོ་ལྟ་བུ་འདི་ཁོ་ནའི་ནང་དུ་འདུ་ནི་རེད། ལས་ཀྱི་སྟོབས་
ཟད༑ ཉོན་མོངས་པའི་སྟོབས་འཇོམས། བདུད་ཀྱི་སྟོབས་མེད་པར་
བྱེད༑ བཟང་པོ་སྤྱོད་པའི་སྟོབས་རྫོགས་སོང་ན་དེའི་ནང་དུ་མ་འདུས་
པའི་སྨོན་ལམ་ཞིག་མེད། དེའི་ཕྱིར་ན་བཟང་པོ་སྤྱོད་པའི་སྨོན་ལམ་
འདི་སྨོན་ལམ་གཞན་དང་མི་འདྲ་ཟེར་བའི་གནད་དོན་ཡང་དེ་འདི་
ལྟ་བུ་རེད།
སྤྱི་དོན་བཅུ་བཞི་པ་ཕྲིན་ལས་ཀྱི་སྒོ་ནས་སྨོན་པ་ནི།
ཞིང་རྣམས་རྒྱ་མཚོ་རྣམ་པར་དག་བྱེད་ཅིང༌། །
སེམས་ཅན་རྒྱ་མཚོ་དག་ནི་རྣམ་པར་སྒྲོལ། །
ཆོས་རྣམས་རྒྱ་མཚོ་རབ་ཏུ་མཐོང་བྱེད་ཅིང༌། །
ཡེ་ཤེས་རྒྱ་མཚོ་རབ་ཏུ་རྟོགས་པར་བྱེད། །
སྤྱོད་པ་རྒྱ་མཚོ་རྣམ་པར་དག་བྱེད་ཅིང༌། །
སྨོན་ལམ་རྒྱ་མཚོ་ཡོངས་སུ་རྫོགས་པར་བྱེད། །

སངས་རྒྱས་རྒྱ་མཚོ་རབ་ཏུ་མཆོད་བྱེད་ཅིང་། །
བསྐལ་པ་རྒྱ་མཚོར་མི་སྐྱོ་སྤྱད་པར་བགྱི། །
༡༽ཞེས་གསུངས་ཏེ། མངོན་པར་རྫོགས་པར་སངས་རྒྱས་ནས་
འཕྲིན་ལས་ཀྱིས་སེམས་ཅན་ཐམས་ཅད་ལ་གང་ལ་གང་འདུལ་
གྱི་མཛད་པ་མཛད་དགོས་ནི་རེད། དེའི་ཕྱིར་ན་རང་གིས་ཕྱོགས་
བཅུའི་ཞིང་རབ་འབྱམས་ན་གནས་པའི་ཞིང་ཁམས་ཐམས་ཅད་
དག་པ་ཉིད་དུ་བསྒྱུར་ནུས་པར་ཤོག་ཅིག
དཔེར་ན། མགོན་པོ་འོད་དཔག་མེད་ཀྱི་ཞིང་ཁམས་ཇི་ལྟ་བ་
བཞིན་དུ་ཕྱོགས་བཅུའི་ཞིང་རབ་འབྱམས་ཀུན་ཀྱང་ཡོངས་སུ་དག་
པ་ཉིད་དུ་འགྱུར་བར་ཤོག་ཅིག་ཟེར་ནས་སྨོན་ལམ་འདེབས། ནམ་
ཞིག་ན་རང་གིས་དེ་ལྟ་བུ་དངོས་སུ་བསྒྱུར་ནུས་པར་ཤོག་ཅིག་
བསམ༑
༢༽ ཕྱོགས་བཅུའི་ཞིང་རབ་འབྱམས་ན་བཞུགས་པའི་སེམས་ཅན་
གཅིག་ཀྱང་མ་ལུས་པ་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་
ལས་མ་བསྒྲལ་བ་རྣམས་བསྒྲལ་ཏེ་སངས་རྒྱས་ཀྱི་ས་ལ་ཡོངས་སུ་
འགོད་ནུས་པར་ཤོག་ཅིག་བསམ།

༣༽ འདས་མ་འོངས་ད་ལྟ་དུས་གསུམ་གྱི་སངས་རྒྱས་དང་བྱང་
ཆུབ་སེམས་དཔའ་བླ་མ་དགེ་བའི་བཤེས་གཉེན་རྣམས་ཀྱི་གསུང་
རྣམས་ཀྱི་ཚིག་ཟུར་ཙམ་ཡང་མ་ལྷག་པར་ཐམས་ཅད་རང་གི་ཡིད་
ལ་འཛིན་ནུས་པར་གྱུར་ཅིག དོན་ཀུན་ཀྱང་རང་གི་ཡིད་ལ་འཆར་
ནུས་པར་གྱུར་ཅིག ཚིག་དོན་ཐམས་ཅད་ཡ་མ་བྲལ་བར་རང་གིས་
ཉམས་སུ་ལེན་ནུས་པར་གྱུར་ཅིག མ་ཟད་པར་རང་དང་འབྲེལ་བ་
ཐོག་ཚད་དང་མཐའ་ཡས་པའི་སེམས་ཅན་ཐམས་ཅད་ལ་དེ་དེ་
བཞིན་དུ་ཚིག་དོན་རྣམས་ཉམས་སུ་ལེན་པའི་ཡོན་ཏན་ཐམས་
ཅད་ཡོངས་སུ་རྫོགས་པར་གྱུར་ཅིག
༤༽ ད་དུང་སོ་སོའི་སྐྱེ་བོའི་གྲལ་ན་སངས་རྒྱས་དང་བྱང་ཆུབ་
སེམས་དཔའ་ཡེ་ཤེས་དང་ཡོན་ཏན་བསམ་གྱིས་མི་ཁྱབ་པ་ཅན་
ཡོད་ནི་རེད། དེ་ལྟ་བུའི་ཡེ་ཤེས་དེ་ཡང་སེམས་ཅན་ཐམས་ཅད་
ཀྱི་རྒྱུད་ལ་ཡོངས་སུ་སྨིན་པར་ཤོག་ཅིག་གསུངས་ནི་རེད།
༥༽ སྤྱིར་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུ་བསམ་
གྱིས་མི་ཁྱབ་པ་རེད། སྤྱོད་པ་ཐམས་ཅད་ངོ་བོའི་སྒོ་ནས་བསྡུ་ན་
དངོས་དང་བརྒྱུད་པའི་སེམས་ཅན་ཐམས་ཅད་ལ་ཕན་པར་བྱེད་
པ་འབའ་ཞིག་གི་ནང་དུ་འདུ་ནི་རེད། དེ་ཡང་རང་གིས་སེམས་ཅན་

ཐམས་ཅད་ལ་ཕན་པའི་སྤྱོད་པ་རྫོགས་པར་གྱུར་ཅིག་གསུངས་ནི་
རེད༑ ཁྱད་པར་དུ་ཀུན་མཁྱེན་ཆོས་ཀྱི་རྒྱལ་པོ་ཀློང་ཆེན་རབ་འབྱམས་
ཀྱི་ཞལ་ནས། རྒྱལ་སྲས་རྣམས་ཀྱིས་ཀུན་ལ་བསླབ་བྱ་སྟེ། །གཙོ་
བོ་ཕ་རོལ་ཕྱིན་པ་དྲུག་ལ་སློབ། །ཅེས་གསུངས་ཏེ་རྒྱལ་སྲས་རྣམས་
ཀྱི་བསླབ་བྱ་དེ་ལ་ཚད་མེད་པ་གྲངས་མེད་པ་གཞལ་དུ་མེད་པ་
ཞིག་ཡོད་ཀྱང་རྒྱལ་སྲས་བྱང་ཆུབ་སེམས་དཔའ་ཐམས་ཅད་ཀྱིས་
དངོས་གནས་བཤད་ན་དེ་རིང་འདི་ན་འོང་ནས་ཚིག་རྩུབ་དང་། ངག་
འཁྱལ་སོགས་འདྲ་མི་འདྲ་བཤད་ན་ཡང་དེ་ཐམས་ཅད་སེམས་
ཅན་གྱི་དོན་དུ་འགྱུར་ནི་རེད།
དེ་ཡང་སྔོན་བྱང་ཆུབ་སེམས་དཔའ་འཇམ་དཔལ་དབྱངས་ཀྱིས་
གསལ་རྒྱལ་གྱི་བཙུན་མོ་རྣམས་ལ་སུན་འབྱིན་པ་ན་འོད་སྲུང་ཆེན་
པོས་འཇམ་དཔལ་དབྱངས་གནས་དབྱུང་མཛད་དགོས་པར་གསུངས་
ཀྱང་༑ ཕྱོགས་བཅུའི་ཞིང་རབ་འབྱམས་ཐམས་ཅད་དུ་འཇམ་དཔལ་
དབྱངས་ཀྱིས་ཁྱབ་པ་ན་བཅོམ་ལྡན་འདས་ཀྱིས་ཁྱེད་ཀྱིས་འཇམ་
དཔལ་གང་གནས་ནས་དབྱུང་རྒྱུ་ཡིན་ཞེས་གསུངས་དུས་འོད་
སྲུང་ངོ་ཚ་ནས་ཅི་ཡང་ཟེར་མ་ཤེས་པར་གནས་ནས་དབྱུང་བར་མ་
ནུས༑ སྔོན་སངས་རྒྱས་བཅོམ་ལྡན་འདས་ཀྱིས་འཇམ་དཔལ་དབྱངས་

འཁོར་དུ་བཞེས་པའི་སྐབས་སུ་མཉན་ཡོད་ན་རྒྱལ་པོ་གསལ་རྒྱལ་
གྱི་བཙུན་མོ་རྣམས་ཀྱིས་གཙོས་སེམས་ཅན་གྲངས་མེད་པའི་འགྲོ་
དོན་མཛད་པར་གསུངས་སོ། །ཤཱ་རིའི་བུས་ཇི་ལྟར་ལགས་ཞུས་
པས༑ སེམས་ཅན་ཆོས་ལ་དགའ་བ་རྣམས་ལ་ཆོས་ཀྱི་སྤྱོད་པ་དང་།
ཆགས་པ་ཅན་རྣམས་ལ་ཆགས་པའི་ཚུལ་བསྟན་པ་དང༌། ཞེ་སྡང་
ཅན་ཐམས་ཅད་ལ་ཞེ་སྡང་གི་ཚུལ་བསྟན་པ་དང༌། བག་མེད་པ་
རྣམས་ལ་བག་མེད་པའི་ཚུལ་བསྟན་པ་དང་། རྩེད་མོ་ལ་དགའ་
བ་རྣམས་ལ་རྩེད་མོའི་ཚུལ་བསྟན་པ་དང་དེ་ལྟ་བུའི་སྤྱོད་པ་
རྣམ་པ་སྣ་ཚོགས་ཀྱིས་སེམས་ཅན་རྣམས་འདུལ་བར་མཛད་པར་
གསུངས་སོ། །
བྱང་ཆུབ་སེམས་དཔའི་སྤྱོད་པ་ཚད་མེད་པ་ཡོད་ཀྱང་སྤྱོད་པ་
ལེགས་ཤོས་ཐམས་ཅད་བསྡུས་ན། སྦྱིན་པ་སྦྱིན་པ་དང༌། ཚུལ་
ཁྲིམས་སྲུང་བ་དང༌། བཟོད་པ་སྒོམ་པ་དང༌། བརྩོན་འགྲུས་རྩོམ་
པ་དང༌། བསམ་གཏན་སྒོམ་པ་དང༌། ཤེས་རབ་ཀྱི་དོན་རྟོགས་
པར་བྱེད་པ་སྟེ། དེ་ལྟ་བུའི་སྤྱོད་པ་རྒྱ་མཚོ་ལྟ་བུ་རང་གི་རྒྱུད་ལ་
ཡོངས་སུ་རྫོགས་པར་ཤོག་ཅིག་གསུངས་ནི་རེད།
༦༽སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་སྨོན་ལམ་

བཟང་སྤྱོད་སྨོན་ལམ་གྱི་ནང་དུ་མ་འདུས་པའི་སྨོན་ལམ་གཅིག་
ཀྱང་མེད། དེ་ཡང་སྨིན་གླིང་ལོ་ཆེན་གྱི་སྡོམ་ཚིག་རྣམ་པ་བཅུ་དྲུག་
གི་ཁོངས་སུ་བསྡུས་ཡོད། མདོ་སྡེ་ཐམས་ཅད་ཀྱི་ནང་ན་ཡང་། ལུས་
ཀུན་སྟོན་དང་ཞིང་ཀུན་འཇུག །ཕར་ཕྱིན་རྫོགས་དང་སེམས་ཅན
སྨིན༑ ༑ཞིང་སྦྱོང་སྤྱོད་ཡུལ་མཐུན་པར་འཇུག །སྤྱོད་ཀུན་དོན་ཡོད་
བྱང་ཆེན་ཐོབ། །བྱང་སེམས་སྨོན་ལམ་ཆེན་པོ་བཅུའོ། །ཞེས་
གསུངས་ཏེ་སྨོན་ལམ་ཆེན་པོ་བཅུ་དང་སྨོན་ལམ་ཆེན་པོ་རེ་རེ་ལ་
ཡང་འཁོར་སྨོན་ལམ་འབུམ་ཕྲག་འབུམ། མདོ་རྣམས་ནས་གསུངས་
པ་ལྟར་སྨོན་ལམ་ཆེན་པོ་ཐམས་ཅད་ཡོངས་སུ་རྫོགས་པར་ཤོག་
ཅིག་གསུངས་ནི་རེད། བྱང་ཆུབ་སེམས་དཔའ་རྣམས་ཀྱིས་དམིགས་
བསལ་གྱི་སྨོན་ལམ་འདེབས་ཚུལ་ཡང་ཡོད། དཔེར་ན། བདེ་བར་
གཤེགས་པ་མཆེད་བརྒྱད་ཀྱིས་སྨོན་ལམ་འདེབས་ཚུལ་ནི་མཚན་
ལེགས་པར་ཡོངས་གྲགས་དཔལ་གྱི་རྒྱལ་པོས་ནི་སྔོན་དང་པོ་བྱང་
ཆུབ་མཆོག་ཏུ་ཐུགས་བསྐྱེད་པ་ནས་བཟུང་མཐར་མངོན་པར་
རྫོགས་པར་སངས་རྒྱས་མ་ཐོབ་ཀྱི་བར་དུ་དུས་དང་གནས་སྐབས་
ཀུན་ཏུ་སྨོན་ལམ་ཆེན་པོ་བརྒྱད་བཏབ་ནི་རེད། སྨོན་ལམ་ཆེན་པོ་
རྣམ་པ་བརྒྱད་པོ་མངོན་དུ་མ་གྱུར་བ་དེ་སྲིད་དུ་བདག་མངོན་པར་

རྫོགས་པར་ཚངས་རྒྱ་བར་མ་གྱུར་ཅིག་གསུངས་ནི་རེད། སྨོན་ལམ་
ད་ལྟ་མངོན་དུ་གྱུར་ནས་སངས་རྒྱས་འཚོ་ཞིང་གཞེས། ཆོས་ཀྱང་
སྟོན་ཤར་ཕྱོགས་ན་བཞུགས་པ་དང༌། དེ་བཞིན་དུ་རིན་པོ་ཆེ་ཟླ་
བ་དང་གསེར་བཟང་དྲི་མེད་ལ་སོགས་པས་སྨོན་ལམ་རྣམ་པ་བརྒྱད་
རེ་དུས་རྒྱུན་དུ་བཏབ། མྱ་ངན་མེད་མཆོག་དང་ཆོས་གྲགས་མངོན
མཁྱེན་ལ་སོགས་པས་སྨོན་ལམ་རྣམ་པ་བཞི་རེ་བཞི་རེ་དུས་རྒྱུན་
དུ་བཏབ། དེ་བཞིན་གཤེགས་པ་སྨན་གྱི་བླ་མས་སྨོན་ལམ་རྣམ་
པ་བཅུ་གཉིས་བཏབ། བདག་ཅག་གི་སྟོན་པ་ཐུགས་རྗེ་ཅན་གྱིས་
སྙིང་རྗེ་པད་མ་དཀར་པོའི་མདོ་སྡེ་ལས་གསུངས་པ་བཞིན་བླ་མ་
རིན་པོ་ཆེ་མི་ཕམ་ཚང་གི་ཞལ་སྔ་ནས་མཛད་པའི་ཐུབ་ཆོག་བྱིན་
རླབས་གཏེར་མཛོད་ལས།
སྙིང་རྗེ་ཆེན་པོས་རྩོད་ལྡན་སྙིགས་མའི་ཞིང༌། །
བཟུང་ནས་སྨོན་ལམ་ཆེན་པོ་ལྔ་བརྒྱ་བཏབ། །
པད་དཀར་ལྟར་བསྔགས་མཚན་ཐོས་ཕྱིར་མི་ལྡོག །
སྟོན་པ་ཐུགས་རྗེ་ཅན་ལ་ཕྱག་འཚལ་ལོ། །
ཞེས་གསུངས་པ་ལྟར་སྔོན་བྲམ་ཟེ་རྒྱ་མཚོའི་རྡུལ་ཞེས་བྱ་བའི་
སྐྱེ་བ་བཞེས་སྐབས་ན་བདག་ཅག་གི་སྟོན་པ་ཐུགས་རྗེ་ཅན་གྱིས་

བཟང་སྤྱོད་ཀྱི་ཟིན་བྲིས་"ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
མ་འོངས་པ་ན་ཞིང་མ་དག་པ་གདུལ་བར་དཀའ་བའི་སྐྱེ་བོ་མ་
རུང་བ་ཐམས་ཅད་ལ་སྙིང་སྟོབས་ཆེན་པོའི་སྒོ་ནས་དེ་དག་ཐམས་
ཅད་གདུལ་བར་བྱ་བའི་ཕྱིར་དུ་སྨོན་ལམ་ཆེན་པོ་ལྔ་བརྒྱ་བཏབ་
ནི་རེད། དེ་ཐམས་ཅད་མདོ་སྡེ་པདྨ་དཀར་པོའི་ནང་ན་ཡང་གསུངས་
ཡོད༑ སྨོན་ལམ་དེ་དག་ཐམས་ཅད་ཀྱི་ཚིག་དོན་གནད་བསྡུས་
ནས་བླ་མ་རིན་པོ་ཆེ་མི་ཕམ་ཚང་གིས་ཐུབ་ཆོག་པདྨ་དཀར་པོ་
ལས་གསལ་བར་གསུངས་ཡོད། དེ་ལྟ་བུའི་དམིགས་བསལ་གྱི་
སྨོན་ལམ་འདེབས་ཚུལ་ཡོད། ངེད་ཅག་གིས་སྔོན་ཆད་བསྐལ་པ་
སྟག་གི་ལོ་བྱང་ཆུབ་མཆོག་ཏུ་སེམས་བསྐྱེད་པའི་གནས་སྐབས་
ན༑ བདག་ནི་འདི་ནས་ཚེ་རབས་ཐམས་ཅད་དུ། །བླ་མ་ལྷག་པའི་
ལྷ་ཡིས་རྗེས་སུ་བཟུང༌། །བསླབ་གསུམ་ཡོན་ཏན་རྒྱ་མཚོའི་གཏེར་
ལ་དབང་། །བསྟན་འགྲོའི་དོན་ཆེན་འབད་མེད་འགྲུབ་པར་ཤོག །
ཅེས་སྨོན་ལམ་བཏབ་ནི་རེད། དེ་ཡང་དམིགས་བསལ་གྱི་སྨོན་
ལམ་རེད། མདོར་ན་སྨོན་ལམ་མང་པོ་དང་ཉུང་ངུ་ཅི་འདྲ་ཞིག་བཏབ་
པ་ཐམས་ཅད་ཀུན་ཀྱང་བདག་དང་བདག་ལ་འབྲེལ་བ་ཐོག་པའི་
སེམས་ཅན་ཐམས་ཅད་ཀྱི་སྨོན་ལམ་འདི་ཡོངས་སུ་རྫོགས་ནུས་
པར་ཤོག་ཅིག་གསུངས་ནི་རེད།

༧༽ འདས་མ་འོངས་ད་ལྟ་དུས་གསུམ་དུ་བཞུགས་པའི་སངས་
རྒྱས་ཐམས་ཅད་ལ་རང་གིས་གདུགས་དང་མར་མེ་ལུས་ལོངས་
སྤྱོད་དུས་གསུམ་གྱི་དགེ་བ་ལ་སོགས་པ་ཀུན་ཀྱང་དུས་རྟག་ཏུ་
མཆོད་པར་ཤོག་ཅིག བྱང་ཆུབ་སེམས་དཔའ་ཀུན་ཏུ་བཟང་པོའི་
མཆོད་པ་ལྟ་བུའི་མཆོད་པ་རྒྱ་ཆེན་པོ་རྒྱུན་རིང་བ་གྲངས་མེད་པ་
མཆོད་པར་ཤོག་ཅིག་གསུངས་ནི་རེད།
༨༽ནམ་མཁའ་མ་སྟོང་གི་བར་དུ་འཇམ་དཔལ་དབྱངས་ལྟ་བུས་
སེམས་ཅན་གྱི་དོན་ལ་བརྩོན་པ་སྐད་ཅིག་ཙམ་ཡང་གཡེང་བ་མེད་
པར་ཏིང་ངེ་འཛིན་དང་གཟུངས་དང་རྣམ་ཐར་ལ་རང་དབང་ཐོབ་
པ་ནས་བཟུང་སྟེ། དག་པའི་ཞིང་ཁམས་སོགས་ལ་ངེས་པར་དུ་
སྨོན་ལམ་མི་འདེབས། གང་ལ་སྨོན་ལམ་འདེབས་ཞེ་ན། མ་དག་
པའི་ཞིང་སྲིད་པའི་གྲོང་ཁྱེར་ལ་སྨོན་ལམ་འདེབས་དགོས་ནི་རེད།
སྨོན་ལམ་འདེབས་པའི་དུས་དེ་ཡང་ཐབས་དང་ཤེས་རབ་ཏིང་ངེ་
འཛིན་དང་རྣམ་ཐར་དང་ཡོན་ཏན་ཀུན་གྱི་མི་ཟད་པའི་མཛོད་དུ་
མ་གྱུར་བར་དུ་འཁོར་བ་ལ་སྐྱེ་བར་སྨོན་ལམ་བཏབ་ན་བསམ་པ་
བཟང་པོ་ཡིན་ཡང་ལོང་བས་ལོང་བ་ཁྲིད་འདྲ་ལོང་བ་འཐབ་མོར་
ལྷུང་འདྲ་ཡིན་པས་གཞན་དོན་དུ་མི་འགྱུར། དེ་ལ་མཐུན་རྐྱེན་དེ་

ཡང་༑ སྐྱེ་བ་ཀུན་ཏུ་ཡབ་གཅིག་མཁྱེན་པའི་གཏེར། །འཇམ་དཔལ་
དཔའ་བོས་དགྱེས་བཞིན་རྗེས་སུ་བཟུང༌། །ཀུན་ཏུ་བཟང་པོའི་
སྨོན་ལམ་ལས་བསྟན་པའི། །བྱང་ཆུབ་སྤྱོད་པ་རྒྱ་མཚོ་མཐར་ཕྱིན་
ཤོག ༑ཅེས་སྐྱེ་བ་ཀུན་ཏུ་ཡབ་གཅིག་འཇམ་དཔལ་དཔའ་བོས་
དགྱེས་བཞིན་དུ་རྗེས་སུ་བཟུང་ནས་བར་ཆད་བདུད་ཀྱིས་གླགས་
བྱེད་ནུས་ནི་མ་རེད། ཀུན་ཏུ་བཟང་པོའི་སྤྱོད་པ་དེ་ལ་སྨོན་པར་
གྱུར་ཅིག་གསུངས་ནི་རེད།
སྤྱི་དོན་བཅོ་ལྔ་པ་རྗེས་སུ་སློབ་པའི་སྒོ་ནས་སྨོན་པ་ལ་གཉིས་ལས།
དང་པོ་སངས་རྒྱས་ཀྱི་རྗེས་སུ་སློབ་པ་ནི།
གང་ཡང་དུས་གསུམ་གཤེགས་པའི་རྒྱལ་བ་ཡི། །
བྱང་ཆུབ་སྤྱོད་པའི་སྨོན་ལམ་བྱེ་བྲག་རྣམས། །
བཟང་པོ་སྤྱོད་པས་བྱང་ཆུབ་སངས་རྒྱས་ནས། །
དེ་ཀུན་བདག་གིས་མ་ལུས་རྫོགས་པར་བགྱི། །
ཞེས་གསུངས་ཏེ། དུས་གསུམ་གྱི་སངས་རྒྱས་ཐམས་ཅད་ཀྱི་
སྨོན་ལམ་རྣམས་རང་གིས་ཡོངས་སུ་རྫོགས་པར་ཤོག་ཅིག་གསུངས་

ནི་རེད། བླ་མ་རིན་པོ་ཆེས། བདེ་གཤེགས་སྲས་བཅས་ཀུན་གྱི་
ཐུགས་བསྐྱེད་དང༌། །མཛད་པ་སྨོན་ལམ་མཁྱེན་བརྩེ་ནུས་པའི་
ཚུལ༑ ༑བླ་མེད་ཡེ་ཤེས་སྒྱུ་འཕྲུལ་ཅི་འདྲ་བ། །དེ་འདྲ་ཁོ་ནར་བདག་
ཀྱང་འགྱུར་བར་ཤོག །ཅེས་རྒྱལ་བ་སྲས་དང་བཅས་པའི་མཛད་
པ་དང་མཁྱེན་པ་དང་བརྩེ་བས་བྱང་ཆུབ་མཆོག་ཏུ་ཐུགས་བསྐྱེད་
པ་དང་སྨོན་ལམ་འདེབས་པ་ཐམས་ཅད་བདག་གིས་རྫོགས་པར་
ཤོག་ཅིག་གསུངས་ནས་སངས་རྒྱས་ཐམས་ཅད་ཀྱི་རྗེས་སུ་སློབ་
པའི་སྨོན་ལམ་བཏབ་ནི་རེད།
གཉིས་པ་སེམས་དཔའ་མཆོག་གཉིས་ཀྱི།
སྤྱིར་ན་སེམས་དཔའ་མཆོག་གཉིས་བྱང་ཆུབ་སེམས་དཔའ་ཐམས་
ཅད་ལས་ཀྱང་རྒྱལ་བ་ཀུན་གྱི་སྲས་ཀྱི་ཐུ་བོར་གྱུར་པ་སྙིང་སྟོབས་
ཆེ་བ་འཇམ་དཔལ་གཞོན་ནུར་གྱུར་པ་དང་ཀུན་ཏུ་བཟང་པོ་གཉིས་
ཀ་རེད། དེ་ལས་ཀྱང་གཞོན་ནུ་ནོར་བཟང་ལ་འབྲེལ་བ་ཆེ་བ་དགེ་
བའི་བཤེས་གཉེན་ཡོངས་ཀྱི་ཐོག་མ་འཇམ་དཔལ་གཞོན་ནུར་གྱུར་
པ་རེད། དེ་གཉིས་ཀྱིས་མཚོན་ནས་དགེ་བའི་བཤེས་གཉེན་བརྒྱ་

དང་རྩ་བརྒྱད་ཀྱིས་མཛད་པ་དང་སྤྱོད་པ་ཐམས་ཅད་ལ་སྨོན་ལམ་
འདི་བཏབ་ནི་རེད།
དང་པོ་ཀུན་ཏུ་བཟང་པོའི་རྗེས་སུ་སློབ་པ་ནི།
རྒྱལ་བ་ཀུན་གྱི་སྲས་ཀྱི་ཐུ་བོ་པ། །
གང་གི་མིང་ནི་ཀུན་ཏུ་བཟང་ཞེས་བྱ། །
མཁས་པ་དེ་དང་མཚུངས་པར་སྤྱད་པའི་ཕྱིར། །
དགེ་བ་འདི་དག་ཐམས་ཅད་རབ་ཏུ་བསྔོ། །
ལུས་དང་ངག་དང་ཡིད་ཀྱང་རྣམ་དག་ཅིང་། །
སྤྱོད་པ་རྣམ་དག་ཞིང་རྣམས་ཡོངས་དག་པ། །
བསྔོ་བ་བཟང་པོ་མཁས་པ་ཅི་འདྲ་བ། །
དེ་འདྲར་བདག་ཀྱང་དེ་དང་མཚུངས་པར་ཤོག །
ཅེས་གསུངས་ཏེ། རྒྱལ་བ་ཀུན་གྱི་སྲས་ཀྱི་ཐུ་བོ་དེ་ཀུན་ཏུ་བཟང་
པོ་རེད། དེ་དང་མཚུངས་པར་སྤྱད་པའི་ཕྱིར་དུ་སྨོན་ལམ་དག་པ་

ལྔ་བཏབ་ནི་རེད། ལྔ་པོ་གང་ཞེ་ན། ལུས་དང་ངག་དང་ཡིད་ཀྱང་
རྣམ་པར་དག་ཅིང་གསུངས་ནས་ལུས་དག་པ་ནི། དཔེར་ན་མི་དགེ་
བ་སྲོག་གཅོད་པ་ལ་སོགས་པ་སྤངས་པ་དང༌། ངག་དག་པ་ནི།
རྫུན་ཕྲ་མ་ཚིག་རྩུབ་ལ་སོགས་པ་བྲལ་བ་དང་། ཡིད་དག་པ་ནི་
བརྣབ་སེམས་གནོད་སེམས་ལ་སོགས་པ་མེད་པ་དེ་ཡིན། གནས་
སྐབས་ཀུན་ཏུ་མི་དགེ་བ་བཅུ་ལྟ་བུ་ཞིག་ལ་མཚོན་ན་དེ་ལྟ་བུ་ཞིག་
དག་དགོས་ནི་རེད། གཞན་ཡང་ལུས་མ་དག་པ་ངག་མ་དག་པ་
ཡིད་མ་དག་པ་རྣམས་སངས་རྒྱས་ཀྱི་ས་མ་ཐོབ་བར་དུ་མ་དག་པ་
མང་པོ་ཞིག་ཡོད་ནི་རེད། ཡིད་མ་དག་པ་ལ་དཔེར་མཚོན་ན་རྒྱལ་
ལ་སོགས་ལ་ཆགས་པ་ཕྲ་གསུངས་ནས་མཐར་ཐུག་གི་གནས་
སྐབས་ན་སངས་རྒྱས་ཐོབ་འདོད་ཀྱི་བསམ་པ་དེ་ཡང་ཆགས་པ་
ཕྲ་མོ་ཡིད་ཀྱི་སྐྱོན་ཡིན་གསུངས་ནི་རེད། དེ་ལྟ་བུའི་སྐྱོན་གྱིས་མ་
གོས་པའི་ལུས་ལ་སྐྱོན་མེད་པར་གྱུར་ཅིག ལུས་མཛེས་པ་དང་ནད་
མེད་པ་དང་ཡིད་དུ་འོང་བར་གྱུར་ཅིག ངག་ལ་སྐྱོན་མེད་པར་གྱུར་
ཅིག་ངག་སྙན་པར་གྱུར་ཅིག ཡིད་ཀུན་དང་མཐུན་པར་གྱུར་ཅིག
ཡིད་རང་དབང་ཐོབ་པ་དང་ཆོས་ལ་འཇུག་པར་གྱུར་ཅིག་གསུངས་
ནི་རེད། བླ་མ་རིན་པོ་ཆེས་ཀྱང༌།

༈ བདག་ནི་སྐྱེ་བ་ཚེ་རབས་ཐམས་ཅད་དུ། །རྣམ་རྟོག་ངན་པའི་
དབང་དུ་མི་འགྲོ་ཞིང་། །སེམས་ལ་དབང་ཐོབ་རྒྱལ་བའི་བྱིན་རླབས་
ཞུགས། །འཇིགས་མེད་བདེ་ཆེན་རྡོ་རྗེ་ཐོབ་པར་ཤོག །
༈ བདག་ནི་སྐྱེ་བ་ཚེ་རབས་ཐམས་ཅད་དུ། །མཚུངས་མེད་ལྟ་
ན་སྡུག་པའི་ས་མཆོག་ནི། །ནད་མེད་སྟོབས་ལྡན་རྡོ་རྗེ་ལྟ་བུ་ཐོབ། །
རྒྱལ་ཀུན་སྐུ་ཡི་བྱིན་རླབས་འཇུག་པར་ཤོག །
༈ བདག་ནི་སྐྱེ་བ་ཚེ་རབས་ཐམས་ཅད་དུ། །དབྱངས་སྙན་སྙན་
ངག་བརྗོད་པ་ཕུལ་བྱུང་ཞིང༌། །དབྱངས་ཅན་ངག་གི་རྒྱལ་མོ་མགྲིན་
པར་ཞུགས། །དམ་ཆོས་རྒྱ་མཚོའི་སྒྲ་དབྱངས་སྒྲོག་པར་ཤོག །
༈ བདག་ནི་སྐྱེ་བ་ཚེ་རབས་ཐམས་ཅད་དུ། །སྲིད་ཞིའི་ཡོན་ཏན་
ཕུན་སུམ་ཚོགས་པ་ཐོབ། །སྐྱོན་མེད་སེམས་ཀྱི་གཞན་ཕན་དོན་
གཉེར་ཞིང༌། །རྒྱལ་བའི་ཆོས་མཛོད་རྒྱ་མཚོ་འཛིན་པར་ཤོག །དེ་
ལྟར་ལུས་ངག་ཡིད་གསུམ་དག་པའི་སྟེང་དུ་སྤྱོད་པ་རྣམ་པར་དག་
པ་དང་ཞིང་རྣམས་ཡོངས་སུ་དག་པ་སྟེ་ཀུན་ཏུ་བཟང་པོའི་དག་པ་
ལྔ་པོ་དེ་རེད། རང་གིས་སྤྱོད་པ་གང་བྱས་ཀྱང་གཞན་དོན་དུ་འགྱུར་
བའི་སྤྱོད་པ་དེ་སྤྱོད་པ་རྣམ་པར་དག་པ་ཡིན། ཞིང་གང་དུ་སྐྱེས་ན་
ཞིང་དག་པ་ཡིན། དེ་ལྟ་བུའི་ལུས་ངག་ཡིད་གསུམ་དག་པ་དང་

སྤྱོད་པ་རྣམ་པར་དག་པ་དང་ཞིང་རྣམ་པར་དག་པའི་སྨོན་ལམ་རྣམས་
བདག་གིས་མངོན་དུ་འགྱུར་བར་ཤོག་ཅིག་གསུངས་ནི་རེད།
གཉིས་པ་འཇམ་དཔལ་གྱི་རྗེས་སུ་སློབ་པ་ནི།
ཀུན་ནས་དགེ་བ་བཟང་པོ་སྤྱད་པའི་ཕྱིར། །
འཇམ་དཔལ་གྱི་ནི་སྨོན་ལམ་སྤྱད་པར་བགྱི། །
མ་འོངས་བསྐལ་པ་ཀུན་ཏུ་མི་སྐྱོ་བར། །
དེ་ཡི་བྱ་བ་མ་ལུས་རྫོགས་པར་བགྱི། །
ཞེས་གསུངས་ཏེ། དགེ་བ་བཟང་པོ་ཞིག་སྤྱད་པར་བྱ་བའི་ཕྱིར་དུ་
འཇམ་དཔལ་གྱི་སྨོན་ལམ་དེ་ངས་འདེབས་པ་ཡིན་གསུངས་ནི་རེད།
འཇམ་དཔལ་གྱི་སྨོན་ལམ་གང་ཡིན་ཞེ་ན། ནམ་མཁའ་ཇི་སྲིད་
གནས་པ་དང༌། །འགྲོ་བ་ཇི་སྲིད་གནས་གྱུར་པ། །དེ་སྲིད་བདག་
ནི་གནས་གྱུར་ནས། །འགྲོ་བའི་སྡུག་བསྔལ་སེལ་བར་ཤོག །ཅེས་
གསུངས་ཏེ། དེ་ནི་འཇམ་དཔལ་དབྱངས་ཀྱི་སྨོན་ལམ་རེད་སྨོན་
ལམ་ལ་མཐའ་ཡོད་ནི་མ་རེད། ནམ་མཁའ་མ་སྟོང་བར་དུ་སེམས་

ཅན་གྱི་དོན་ལ་སྨོན་ལམ་བཏབ་ནི་རེད།
སྤྱི་དོན་བཅུ་དྲུག་པ་ཀུན་གྱི་མཇུག་སྡུད་པའི་སྒོ་ནས་བསྔོ་བ་བསྟན་
པ་ནི།
སྤྱོད་པ་དག་ནི་ཚད་ཡོད་མ་གྱུར་ཅིག །
ཡོན་ཏན་རྣམས་ཀྱང་ཚད་བཟུང་མེད་པར་ཤོག །
སྤྱོད་པ་ཚད་མེད་པ་ལ་གནས་ནས་ཀྱང༌། །
་དག་འཕྲུལ་པ་ཐམས་ཅད་འཚལ་བར་བགྱི། །
ཞེས་བདག་གི་རྒྱུ་སྦྱིན་སོགས་སྤྱོད་པ་དག་གི་མཐའ་ནི་འདི་ཙམ་མོ་
ཞེས་གཟུང་དུ་ཡོད་པར་མ་གྱུར་ཅིག རྒྱུ་དེ་ལས་བྱུང་བའི་འབྲས་
བུ་གཟུངས་དང་སྤོབས་པ་སོགས་ཡོན་ཏན་རྣམས་ཀྱང་ཚད་འདི་
ཙམ་ཞེས་གཟུང་དུ་མེད་པར་ཤོག་ཅིག དེ་ལྟར་སྤྱོད་པ་དང་ཡོན་
ཏན་ཚད་མེད་པ་ལ་གནས་པར་བྱས་ནས་ཀྱང་སངས་རྒྱས་དང་བྱང་
ཆུབ་སེམས་དཔའ་དེ་དག་གི་སྐུ་གསུང་ཐུགས་ཀྱི་རྣམ་པར་འཕྲུལ་
བ་ཐམས་ཅད་འཚལ་བར་བགྱི་སྟེ་ཐོབ་པར་སྨོན་པའོ། །དེ་ལ་སྨིན་

གླིང་ལོ་ཆེན་གྱིས་ས་བཅད་སྒྲིག་ལུགས་ཀྱི་དབང་དུ་བྱས་ན་ཀུན་
ནས་དགེ་བ་སོགས་འཇམ་དཔལ་གྱི་སྨོན་ལམ་དུ་བཞག སྤྱོད་པ་
ཚད་མེད་སོགས་སྨོན་ལམ་ཐམས་ཅད་ཀྱི་མཇུག་སྡུད་དུ་བཞག་ཡོད་
ཀྱང་ཕལ་ཆེར་དེ་ཡང་འཇམ་དཔལ་གྱི་སྨོན་ལམ་རེད། ཁྱེད་རྣམ་
པ་ལ་ཇོ་ནང་ཀུན་མཁྱེན་གྱི་འགྲེལ་བ་ཡོད་ན་གཟིགས་དང་ཇི་ལྟར་
གསུངས་ཡོད་མ་མཐོང་ཡང་། ཆེན་པོ་ཞིག་ཁྱད་པར་ཡོད་རྒྱུ་མ་
རེད༑ དེ་དག་གིས་སྨོན་ལམ་གྱི་རབ་དབྱེ་དངོས་བཤད་ཟིན་ནི་རེད།
གཉིས་པ་སྨོན་ལམ་གྱི་མཐའ་བསྟན་པ་ནི།
ནམ་མཁའི་མཐར་ཐུག་གྱུར་པ་ཇི་ཙམ་པར། །
སེམས་ཅན་མ་ལུས་མཐའ་ཡང་དེ་བཞིན་ཏེ། །
ཇི་ཙམ་ལས་དང་ཉོན་མོངས་མཐར་གྱུར་པ། །
བདག་གི་སྨོན་ལམ་མཐའ་ཡང་དེ་ཙམ་མོ། །
ཞེས་གསུངས་ཏེ། ནམ་མཁའ་ལ་མཐའ་མེད་པ་བཞིན་དུ་སེམས་
ཅན་ལ་མཐའ་མེད། སེམས་ཅན་ལ་མཐའ་མེད་པ་བཞིན་དུ་ལས་

དང་ཉོན་མོངས་པ་ལ་མཐའ་མེད། ལས་དང་ཉོན་མོངས་པ་ལ་མཐའ་
མེད་པ་བཞིན་དུ་སྡུག་བསྔལ་ལ་མཐའ་མེད། སྡུག་བསྔལ་དེ་དག་
མ་ཟད་ཀྱི་བར་དེ་སྲིད་དུ་བདག་གི་སྨོན་ལམ་དེ་ཡང་ཟད་པར་མི་
འགྱུར་བདག་གི་སྨོན་ལམ་མཐའ་མེད་པར་གསུངས་ནི་རེད། སྨོན་
ལམ་གྱི་མཐའ་མེད་པ་མཐར་བསྟན་ནི་རེད།
གསུམ་པ་རྗེས་ཀྱི་ཕན་ཡོན་བསྟན་པས་མཇུག་བསྡུ་བ་ལ་གཉིས་
ཏེ༑ སྨོན་ལམ་གྱི་ཕན་ཡོན་བཤད་པ་དང་ཕན་ཡོན་གྱི་སྨོན་ལམ་
ཉིད་བསྔོ་བའོ། །དང་པོ་ལའང་བསྟན་བཤད་བསྡུ་གསུམ་ལས།
དང་པོ་མདོར་བསྟན་ནི།
གང་ཡང་ཕྱོགས་བཅུའི་ཞིང་རྣམས་མཐའ་ཡས་པ། །
རིན་ཆེན་བརྒྱན་ཏེ་རྒྱལ་བ་རྣམས་ལ་ཕུལ། །
ལྷ་དང་མི་ཡི་བདེ་བའི་མཆོག་རྣམས་ཀྱང༌།
ཞིང་གི་རྡུལ་སྙེད་བསྐལ་པར་ཕུལ་བ་བས། །
གང་གིས་བསྔོ་བའི་རྒྱལ་པོ་འདི་ཐོས་ནས། །
བྱང་ཆུབ་མཆོག་གི་རྗེས་སུ་རབ་མོས་ཤིང་། །

ལན་ཅིག་ཙམ་ཡང་དད་པ་བསྐྱེད་པ་ན། །
བསོད་ནམས་དམ་པའི་མཆོག་ཏུ་འདི་འགྱུར་རོ། །
ཞེས་གསུངས་ཏེ། གང་ཡང་ཕྱོགས་བཅུའི་ཞིང་རབ་འབྱམས་ཞེས་
པ་དེ་ཡུལ་གྱི་སྒོ་ནས་བསམ་ན་ཕྱོགས་བཅུ་ཡི་ནང་ན་མ་འདུས་པ་
ཞིག་མེད། དུས་ཞེས་པ་ནི། དུས་གསུམ་གྱི་ནང་ལ་མ་འདུས་པ་
མེད༑ ཕྱོགས་བཅུ་དུས་གསུམ་གྱི་སངས་རྒྱས་དང་བྱང་ཆུབ་སེམས་
དཔའ་གང་ཡོད་པ་རྣམས། དཔེར་ན། འཇིག་རྟེན་པའི་ཁ་སྐད་ལ་
གནམ་ས་གཉིས་ཀྱི་བར་ན་ཡོད་པའི་སངས་རྒྱས་དང་བྱང་ཆུབ་སེམས་
དཔའ་གཅིག་ཀྱང་མ་ལྷག་པ་ཐམས་ཅད་ལ་ཉིན་གཅིག་ཙམ་མ་
ཡིན་པར་བསྐལ་པ་གྲངས་མེད་དཔག་ཏུ་མེད་པ་ལོ་དུང་ཕྱུར་མང་
པོའི་བར་དུ་མཆོད་པ་བྱེད། མཆོད་པ་དེ་ཡང་ཁྱད་པར་དུ་འཕགས་
པ་གསེར་དངུལ། རིན་པོ་ཆེ། མུ་ཏིག་མུ་མེན་ལ་སོགས་པ། མི་ཡུལ་
གྱི་རིན་པོ་ཆེ་དང༌། ནོར་བུ་ཀེ་ཀེ་ལ་དང༌། ནོར་བུ་དགོས་འདོད་
དཔུང་འཇོམས་ལ་སོགས་པ་ལྷའི་ནོར་བུ་དང་། ཀླུ་ཡི་ནོར་བུ་ལ་
སོགས་པ་དང་ལྷ་དང་མི་ཡུལ་གྱི་ཡོ་བྱད་ཟས་གོས་ནོར་དང་རྒྱན་
ཆ་གཙུག་ལག་ཁང་མལ་སྟན་ལ་སོགས་པ་མདོར་ན་ལྷ་ཀླུ་གནོད་

སྦྱིན་རྣམས་ཀྱི་ཡུལ་ན་ཡོད་པའི་ཡོ་བྱད་རང་གི་ལུས་དང་སེམས་ཀྱི་
བདེ་བ་ཐམས་ཅད་དང་ལྷ་མིའི་བདེ་བ་མཆོག་ཏུ་གྱུར་པ་གྲངས་མེད་
པ་ཞིང་གི་རྡུལ་ལྟར་གྲངས་མེད་པ་དེ་བསྐལ་པའི་བར་དུ་འབུལ་བ་
ལས་ཀྱང་གང་ཟག་གང་གིས་བཟང་པོ་སྤྱོད་པའི་སྨོན་ལམ་འདི་ཐོས་
ནས་དེ་ལ་དད་པ་སྐྱེས། སངས་རྒྱས་ཀྱི་རྗེས་སུ་སློབ་བསམ་བྱང་
ཆུབ་སེམས་དཔའི་རྗེས་སུ་ངེས་པར་དུ་རང་གི་ནུས་ཚོད་ཀྱིས་འཇམ་
དཔལ་དབྱངས་དང་ཀུན་ཏུ་བཟང་པོ་དང་བདག་ཅག་གི་སྟོན་པ་
ཐུགས་རྗེ་ཅན་དང༌། སངས་རྒྱས་འོད་དཔག་མེད་ལ་སོགས་པའི་
རྗེས་སུ་བསླབ་དགོས་བསམས་ནས་དམ་བཅའ་དང་དད་པ་རེ་སྐྱེས་
ན་བསོད་ནམས་དེའི་ཆེ་བ་ཡིན་གསུངས་ནི་རེད། དེ་ཡི་ཕན་ཡོན་
གཅིག་གི་ཚད་དེ་ཡང་བསམ་གྱིས་མི་ཁྱབ་པ་རེད། ཕྱོགས་བཅུའི་
ཞིང་རབ་འབྱམས་ན་ཡོད་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་བསྐལ་པ་དུང་ཕྱུར་མང་པོའི་བར་དུ་མཆོད་
པའི་དངོས་པོ་ལྷ་ཀླུ་གནོད་སྦྱིན་དང་དྲི་ཟ་ཡི་དྭགས་ཐམས་ཅད་ལ་
ཡོད་པའི་ཡོ་བྱད་ཡོད་པ་རྣམས་དང་ད་དུང་ལུས་དང་སེམས་ཀྱི་བདེ་
བ་ཡོད་ཚད་པོ་འབུལ་བ་བས་ཀྱང་བཟང་སྤྱོད་སྨོན་ལམ་འདི་ལན་
གཅིག་བཏབ་པ་དེ་ལ་དགའ་བ་སྐྱེས་ངས་ཀྱང་འདི་ལ་སློབ་དགོས་

བསམ་རྒྱུའི་དད་པ་སྐྱེས་ན་དེའི་ཕན་ཡོན་གྱི་ཆེ་གསུངས་ནི་རེད།
དེ་ལ་བསླུ་བ་མེད་ཁུ། བདེན་པ་ཉག་གཅིག་སྨྲ་བ་སངས་རྒྱས་བཅོམ་
ལྡན་འདས་ཀྱི་བཀའ་རེད། དེ་ཁོ་ན་ཡིད་ལ་བཟུང་ནས་བཟང་སྤྱོད་
ལན་གཅིག་བཏོན་པའི་ཕན་ཡོན་དེ་ཚིག་རྗེས་དོན་དྲན་བྱས་ནས་
རྗེས་སུ་ཡི་རང་གིས་མོས་མཐུན་གྱི་བསམ་པ་རེ་སྐྱེས་ན་དེ་ལས་
དགེ་བ་མི་དགོས་པ་ལྟ་བུ་རེད། བྱང་ཆུབ་སྤྱོད་པའི་རྗེས་སུ་ལན་
གཅིག་ཙམ་དད་པ་སྐྱེས་ན་བསོད་ནམས་ཚད་མེད་པ་ཡོད་ན་དངོས་
སུ་འཇུག་ན་སྨོས་མ་དགོས་པ་རེད། དངོས་སུ་སློབ་ཚུལ་དེ་ཡང་
རྒྱལ་སྲས་ཆེན་པོ་ཞི་བ་ལྷས། རིམ་པ་བཞིན་དུ་བསླབ་པར་བགྱི་
གསུངས་པ་ལྟར་ཡིན། ད་ལྟ་ནས་བདག་ཅག་གི་སྟོན་པ་དང་འཇམ་
དཔལ་དབྱངས་ལྟ་བུས་དབུ་དང་ཡན་ལག་བཅད་ནས་སེམས་ཅན་
ཐམས་ཅད་ལ་སྦྱིན་པ་བྱིན་མི་ནུས་ཏེ། སྙིང་རྗེའི་བསམ་པ་མ་དག་
ན༑ ༑ལུས་ངག་གཏང་བར་མི་བྱའོ། །ཞེས་གསུངས་ཏེ། ཇི་སྲིད་ས་
དང་པོ་མ་ཐོབ་བར་དུ་རང་གི་ལུས་གཞན་ལ་སྦྱིན་ཉན་ནི་མ་རེད།
མི་ཉན་པའི་རྒྱུ་མཚན་རྗེས་སུ་ན་ཚ་གཟེར་ཟུག་ཆེ་དུས་འགྱོད་པ་
སྐྱེ་འོང་ནི་རེད། དེའི་སྐབས་ན་དགེ་རྩ་འཇོམས་འགྲོ་ནི་རེད། དམིགས་
བསལ་སྙིང་སྟོབས་ཤིན་ཏུ་ཆེ་བ་རྣམས་ཀྱིས་སྐུ་ལུས་བཏང་རབས་

ཀྱི་ལོ་རྒྱུས་ནི། ཇོ་བོ་རྗེའི་བླ་མ་དྷརྨ་རཀྵི་ཏས་ཁྱི་ཞིག་ལ་རང་གི་
ཕྱག་བཅད་ནས་སྦྱིན་པས། ན་ཚ་གཟེར་ཟུག་མི་བཟོད་པ་ཞིག་སྐྱེ
ཡང་ཁོང་ལ་སྙིང་རྗེ་ཆེན་པོའི་སྒོ་ནས་འགྱོད་པ་གཏན་ནས་མ་སྐྱེས།
སྡུག་བསྔལ་བཟོད་དུ་མེད་པ་མྱོང་ནས་མཚན་གང་བོ་ལ་གཉིད་མ་
འོང་༑ ཐོ་རེངས་ཀྱི་སྐབས་ན་མགོན་པོ་སྤྱན་རས་གཟིགས་ཀྱི་ཞལ་
མཇལ་ནས་རིགས་ཀྱི་བུ་བྱང་ཆུབ་སེམས་དཔའི་སྤྱོད་པ་ལ་སྤྱད་པའི་
ཚེ་ན་འདི་འདྲའི་དཀའ་བ་སྤྱད་པ་ནི་ལེགས་སོ་ལེགས་སོ་གསུངས་
ནས་སྤྱན་རས་གཟིགས་ཀྱིས་ལྗགས་ཆབ་བཏབ་པ་རྨིས། སད་མ་
ཐག་ཏུ་ནད་མེད་པར་གྱུར། དེས་ན་སོ་སོའི་སྐྱོ་བོའི་གནས་སྐབས་
ན་བསམ་པ་དག་པས་དེ་ལྟ་བུ་སྦྱིན་ནུས་པ་རེད། འོ་ན་ཡན་ལག་
གི་སྦྱིན་པ་གཏོང་དགོས་ན་བྱང་ཆུབ་སེམས་དཔའི་སྤྱོད་པ་ལ་འཇུག་
མི་ནུས་བསམ་ཡང་ཐོག་མ་ནས་དེ་ལྟ་བུ་དགོས་ནི་མ་རེད། ཚོད་
མ་ལ་སོགས་སྦྱིན་པ་ལ། །འདྲེན་པའི་ཐོག་མ་སྦྱོར་བར་མཛད།
དེ་ལ་གོམས་འདྲིས་བྱས་ནས་ནི། །རིམ་གྱིས་རང་གི་ཤ་ཡང་གཏོང་། །
ཞེས་གསུངས་ནས་དང་པོ་ལོ་མ་ལོ་སྐྱུར་སྦྱིན་ཨེ་ཐུབ་བལྟ། དེ་ཡང་
མ་ཐུབ་ན་སྔོན་གྱི་དགེ་བཤེས་རྣམས་ཀྱི་ཕྱག་བཞེས་ལ་གཏན་ནས་
སྦྱིན་མི་ནུས་པའི་སེམས་ཅན་ཡིན་ན་དཔེར་ན་ཕྲེང་བ་ཞིག་

བཟང་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
གཡས་པས་གཡོན་པ་ཁྱེད་ལ་སྦྱིན་ཟེར་ནས་གཏོང་སེམས་སྐྱེ་རུ་
འཇུག་པར་བརྩོན། གཡོན་པས་གཡས་པ་ལ་ཁྱེད་ལ་སྦྱིན་ཟེར་
ནས་གཏོང་སེམས་སྐྱེ་རུ་འཇུག དེ་ལྟར་ཐོག་མར་ལག་པ་གཡས་
གཡོན་གཉིས་ཀྱིས་སྦྱིན་པ་ལ་བརྩོན། དེ་ནས་རང་གི་ཤིན་ཏུ་གཅེས་
པའི་བུ་དང་ཆུང་མ་སོགས་ལ་སྦྱིན་པར་བརྩོན། དེ་ནས་བར་མའི་
སེམས་ཅན་ལ་སྦྱིན་པར་བརྩོན། དེ་ནས་དགྲ་ལ་སོགས་པ་ལ་སྦྱིན་
པར་བརྩོན། སྦྱིན་རྒྱུའི་དངོས་པོ་དང་པོ་རྒྱུ་རྩ་ཆུང་བ་རང་གིས་མི་
འདོད་པའི་དངོས་པོ་རྣམས་སྦྱིན། རིམ་གྱིས་དངོས་པོ་ཇེ་བཟང་
རྣམས་སྦྱིན། ནམ་ཞིག་ས་དང་པོ་ཐོབ་པ་ན་རང་གི་ལུས་དེ་ཡང་
ཚོད་མ་ལྟ་བུའི་འདུ་ཤེས་མ་གཏོགས་ལུས་ལ་བདག་འཛིན་ཡོད་ནི་
མ་རེད། ལུས་ལ་ན་ཚ་སོགས་གང་ཡང་ཡོད་ནི་མ་རེད། གལ་ཏེ་
མིག་དང་མགོ་ལ་སོགས་པ་སྦྱིན་ན་ཡང་ས་དང་པོ་ཐོབ་པ་ཡན་ཆད་
ཀྱིས་བདེན་ཚིག་གྲུབ་པའི་སྨོན་ལམ་བཏབ་ན་ཐད་ཀར་སོས་འགྲོ་
ནི་རེད། དེའི་སྐབས་སུ་བྱང་ཆུབ་སེམས་དཔའི་ལམ་དེར་སྐྲག་དགོས་
ནི་མ་རེད། མ་སྤྱད་ན་ལུས་སྲོག་གཞན་ལ་གཏོང་དགོས་ཞེས་བརྗོད་
ན་དཀའ་བར་སྣང་ཡང་། དེ་ལྟར་དགོས་ནི་མ་རེད། དེའི་ཕྱིར་ན་
ད་ལྟ་ནས་རང་ནུས་ཅི་ཡོད་ཀྱིས་རིམ་པ་བཞིན་དུ་བསླབ་པར་བགྱི་
གསུངས་ནི་རེད།

གཉིས་པ་རྒྱས་པའི་ཕན་ཡོན་བཅུ་གསུམ་བཤད་པ་ནི།
གང་གིས་བཟང་སྤྱོད་སྨོན་ལམ་འདི་བཏབ་པས། །
དེས་ནི་ངན་སོང་ཐམས་ཅད་སྤོང་བར་འགྱུར། །
དེས་ནི་གྲོགས་པོ་ངན་པ་སྤངས་པ་ཡིན། །
སྣང་བ་མཐའ་ཡས་དེ་ཡང་དེས་མྱུར་མཐོང་། །
དེ་དག་རྙེད་པ་རབ་རྙེད་བདེ་བར་འཚོ། །
མི་ཚེ་འདིར་ཡང་དེ་དག་ལེགས་པར་འོང་། །
ཀུན་ཏུ་བཟང་པོ་དེ་ཡང་ཅི་འདྲ་བར། །
དེ་དག་རིང་པོར་མི་ཐོགས་དེ་བཞིན་འགྱུར། །
མཚམས་མེད་ལྔ་པོ་དག་གི་སྡིག་པ་རྣམས།
གང་གིས་མི་ཤེས་དབང་གིས་བྱས་པ་དག །
དེ་ཡིས་བཟང་པོ་སྤྱོད་པ་འདི་བརྗོད་ན། །
མྱུར་དུ་མ་ལུས་ཡོངས་སུ་བྱང་བར་འགྱུར། །

ཡེ་ཤེས་དང་ནི་གཟུགས་དང་མཚན་རྣམས་དང་། །
རིགས་དང་ཁ་དོག་རྣམས་དང་ལྡན་པར་འགྱུར། །
བདུད་དང་མུ་སྟེགས་མང་པོས་དེ་མི་ཐུབ། །
འཇིག་རྟེན་གསུམ་པོ་ཀུན་ནའང་མཆོད་པར་འགྱུར། །
བྱང་ཆུབ་ཤིང་དབང་དྲུང་དུ་དེ་མྱུར་འགྲོ །
སོང་ནས་སེམས་ཅན་ཕན་ཕྱིར་དེར་འདུག་སྟེ། །
བྱང་ཆུབ་སངས་རྒྱས་འཁོར་ལོ་རབ་ཏུ་བསྐོར། །
བདུད་རྣམས་སྡེ་དང་བཅས་པ་ཐམས་ཅད་བཏུལ། །
ཞེས་གསུངས་ཏེ། ཕན་ཡོན་ལ་ནང་གསེས་ཀྱིས་རྒྱས་པར་བཤད་
ན་བཅུ་གསུམ་ཡོད་གསུངས་ནི་རེད། ༡༽བཟང་སྤྱོད་སྨོན་ལམ་འདི་
ཁ་ཏོན་བྱས་ན་སྐྱེ་བ་ཚེ་རབས་ཀྱི་བར་དུ་དམྱལ་བ་ཡི་དྭགས་དུད་
འགྲོ་ངན་སོང་གསུམ་གྱི་གནས་གསུམ་དུ་གཏན་ནས་མི་སྐྱེ་གསུངས་
ཡོད་ནི་རེད། དེ་བཅོམ་ལྡན་འདས་ཀྱི་གསུང་རེད། ༢༽བཟང་སྤྱོད་
སྨོན་ལམ་འདི་ཁ་ཏོན་བྱས་ན་སངས་རྒྱས་ལ་མི་དད་པ་དང་ཆོས་ལ་

མི་དད་པ་དང་དགེ་འདུན་ལ་མི་དད་པ་དང༌། རང་ལམ་ལོག་ལ་
ཁྲིད་པའི་གྲོགས་ངན་པ་ཐམས་ཅད་སྐྱེ་བ་ཀུན་ཏུ་འགྲོག་མི་དགོས།
སྐྱེ་བ་གང་དང་གང་དུ་སྐྱེས་ཀྱང་འཕགས་པའི་དགེ་འདུན་དང་བླ་
མ་དགེ་བའི་བཤེས་གཉེན་དང་སངས་རྒྱས་བྱང་ཆུབ་སེམས་དཔའ་
དང་གྲོགས་བཟང་པོ་ཐམས་ཅད་དང་འགྲོག་ཆོག་གསུངས་ནི་རེད།
བཟང་སྤྱོད་སྨོན་ལམ་ཐོན་དང་ངེད་ཅག་ཚེ་འདིར་ཡང་འཕགས་
ཚོགས་དགེ་འདུན་རྒྱ་མཚོ་དང་ལྷན་གཅིག་ཏུ་འཚོགས། ཚེ་འདི་
འཕོས་མ་ཐག་ཏུ། ཡང་ན་མཁའ་སྤྱོད་མཁའ་འགྲོ་འདུས་པའི་ཚོགས་
གྲལ་དུ་སོང་ནས་ཐབས་ཤེས་ཀྱི་ཉེ་རྒྱུ་ཟབ་མོ་ལ་སྤྱོད་ནས་ཚེ་ལུས་
གཅིག་གི་ཟུང་འཇུག་གི་སྐུ་འགྲུབ་པར་འགྱུར། ཡང་ན་ནུབ་ཕྱོགས་
བདེ་བ་ཅན་ལ་སོགས་པ་དག་པའི་ཞིང་ཁམས་སུ་སྐྱེས་ནས་བདེ་
བ་མ་གཏོགས་པ་སྡུག་བསྔལ་གྱི་སྒྲ་ཙམ་ཡང་མེད་པའི་ཞིང་ཁམས་
དེ་ལ་སྐྱེས་ནས་སངས་རྒྱས་ཀྱི་གོ་འཕང་ཐོབ་པར་འགྱུར་རོ། །བཟང་
སྤྱོད་སྨོན་ལམ་འདི་ཁ་ཏོན་བྱས་ན་འོད་དཔག་མེད་ཀྱི་ཞལ་ཡང་མྱུར་
དུ་མཇལ་འོང་གསུངས་ནི་རེད། དེ་ཡང་ཚེ་འདིའི་ཐོག་ཏུ་ཞལ་མཇལ་
འོང་གསུངས་ནི་རེད། ཚེ་ཕྱི་མ་བདེ་བ་ཅན་ལ་སྐྱེ་དུས་འོད་དཔག་
མེད་མི་མཇལ་བར་གང་དུ་འགྲོ་བཟང་སྤྱོད་དེ་གཟབ་གཟབ་བྱས་

ནས་ཐོན་དང་འོད་དཔག་མེད་ཀྱི་ཞལ་མཇལ་འོང་གསུངས་ནི་རེད།
༤༽ རྙེད་པ་རབ་རྙེད་གསུངས་པ་དེ་དལ་འབྱོར་གྱི་མི་ལུས་རྙེད་པ་
བདེ་བ་ཚོགས་གསུམ་མཐོ་རིས་ཀྱི་ཡོན་ཏན་བདུན་དང་ལྡན་
པ༑ མཐོ་རིས་ཀྱི་ཡོན་ཏན་ཞེས་པ་དེ་གང་ཡིན་ཞེ་ན། ཚེ་རིང་བ་
ནད་མེད་པ་གཟུགས་བཟང་བ་སྐལ་བ་བཟང་བ་དང་རིགས་མཐོ་
བ་ནོར་མང་བ་ཤེས་རབ་ཆེ་བ་དེ་རྣམས་མཐོ་རིས་ཀྱི་ཡོན་ཏན་བདུན་
པོ་ཡིན་ནི་རེད། གང་དང་གང་དུ་སྐྱེས་ཀྱང་རྙེད་པ་བཟང་པོ་ཅན་
དུ་སྐྱེ་གསུངས་ནི་རེད། དེ་ནས་བཟུང་སྟེ་བུད་མེད་དང་སྐྱེ་བ་དམན་
པའི་ལུས་སུ་མི་སྐྱེ་བར་རྒྱལ་རིགས་དང་རྗེ་རིགས་ལ་སོགས་པའི་
སྐྱེ་བ་བཟང་པོ་རབ་ཏུ་བྱུང་བའི་ཚུལ་ཁྲིམས་རྣམ་པར་དག་པ་དེ་ལྟ་
བུ་འབའ་ཞིག་གི་ལུས་རྟེན་ཉིད་དུ་སྐྱེ་འགྲོ་གསུངས་ནི་རེད།
༥༽ མི་ཚེ་འདིར་ཡང་དེ་དག་ལེགས་པར་འོང་གསུངས་རྒྱུ་དེ་སྨིན་གླིང་
ལོ་ཆེན་གྱི་འགྲེལ་དུས་གོང་དུ་བཤད་པའི་ཕན་ཡོན་དེ་དག་ཚེ་འདིའི་
སྟེང་དུ་འགྱུར་གསུངས་ཡོད་ཁུ། དེ་ཡིན་ན་ངན་སོང་གསུམ་དུ་མི་
སྐྱེ་རྒྱུ་གྲོགས་བཟང་པོ་དང་འཕྲད་རྒྱུ་དང་སངས་རྒྱས་འོད་དཔག་
མེད་ཀྱི་ཞལ་མཇལ་རྒྱུ་མཐོ་རིས་ཀྱི་ཡོན་ཏན་བདུན་ཐོབ་རྒྱུ་དེ་རྣམས་
དཔེ་ཆ་བ་རྣམས་ལ་སྐྱེས་ནས་མྱོང་འགྱུར་དང་ལན་གྲངས་གཞན་

ལ་མྱོང་བའི་མྱོང་འགྱུར་ཟེར་ནས་གཟོད་ཤི་རྗེས་དེའི་ཕྱི་མའི་ཕྱི་མ་
མྱོང་བ་ཡིན་པ་ཚེ་འདིའི་སྟེང་དུ་སྨིན་གསུངས་ནི་རེད་ཅེས་དེ་ལྟར་
འགྲེལ་ཡོད། ༦༽ཡང་མིན་ན་ཚེ་འདིར་ཡང་དེ་དག་ལེགས་པར་འོང་
ཞེས་པ་ནི་ཚེ་རིང་ནད་མེད་གཟུགས་བཟང་བསམ་པའི་དོན་ཐམས་
ཅད་འགྲུབ། མདོར་ན་ཚེ་འདིའི་རྒུད་པ་ཇི་སྙེད་མཆིས་པ་ཐམས་
ཅད་བཟང་སྤྱོད་སྨོན་ལམ་བཏོན་ན་ནད་ཞི་བར་འདོད་ན་ནད་ཞི།
གདོན་ཞི་བར་འདོད་ན་གདོན་ཞི། དུག་ཞི་བར་འདོད་ན་དུག་ཞི།
ཚེ་རིང་བར་འདོད་ན་ཚེ་རིང་བར་འགྱུར། ནོར་རྒྱས་པར་འདོད་ན་
ནོར་རྒྱས་པར་འགྱུར། བསོད་ནམས་ཆེ་བར་འདོད་ན་བསོད་ནམས་
ཆེ་བར་འགྱུར། ལྷ་དབང་དུ་འདུ་བར་འདོད་ན་ལྷ་དབང་དུ་འདུ།
ཀླུ་དབང་དུ་འདུ་བར་འདོད་ན་ཀླུ་དབང་དུ་འདུ། མི་དབང་དུ་འདུ་
བར་འདོད་ན་མི་དབང་དུ་འདུ་བར་འགྱུར། དེ་བཞིན་དུ་དགྲ་བགེགས་
གནོད་བྱེད་འབྱུང་པོ་ཐམས་ཅད་ཚར་གཅད་པར་འདོད་ན་དྲག་པོ་
མངོན་སྤྱོད་ཀྱི་ལས་བསམ་ངན་སྦྱོར་རྩུབ་ལ་མ་ལྟོས་པར་ཐམས་
ཅད་རང་བཞིན་གྱིས་ཞི་བར་འགྱུར་བ་ལ་སོགས་པའི་ཡོན་ཏན་
ཐམས་ཅད་འབྱུང་བར་འགྱུར་གསུངས་ནི་རེད། དེའི་ཚིག་གི་ཤུགས་
ལ་དེ་ལྟ་བུར་འགྲེལ་ཡང་རུང་ངམ་སྙམ། ༧༽བཟང་སྤྱོད་སྨོན་ལམ་

འདི་ཁ་ཏོན་བྱས་ན་བྱང་ཆུབ་སེམས་དཔའ་ཀུན་ཏུ་བཟང་པོ་ཅི་འདྲ་
བ་དེ་འདྲ་བ་མྱུར་བ་ཉིད་དུ་འགྱུར་འགྲོ་གསུངས་ནི་རེད། ཀུན་ཏུ་
བཟང་པོའི་སྤྱོད་ཡུལ་བསམ་གྱིས་མི་ཁྱབ་པ་རེད། ཉིན་འགའ་ཞིག་
གིས་ངེད་ཅག་གིས་ཀུན་ཏུ་བཟང་པོའི་རྟོགས་བརྗོད་འཆད་དུས
ཤེས་རྒྱུ་རེད། ༨༽བཟང་སྤྱོད་སྨོན་ལམ་ཁ་ཏོན་བྱས་ན་འཇིག་རྟེན་
གྱི་ཁམས་འདི་ན་མདོ་ཕར་ཕྱིན་ཐེག་པའི་སྐབས་སུ་བཤད་པ་དེ་ལ་
མཚམས་མེད་ལྔ་ཡི་སྡིག་པ་དེ་སྡིག་པ་ཐམས་ཅད་ཀྱི་ནང་ནས་ཆེ་
ཤོས་ཤིག་རེད། དེ་ཡང་གང་ཞེ་ན་ད་ལྟའི་རྩ་བའི་ཕ་བསད་པ་དང་
མ་བསད་པ་དང་དགྲ་བཅོམ་པ་བསད་པ་དང་དེ་བཞིན་གཤེགས་
པ་ཤཱཀྱ་ཐུབ་པ་ལྟ་བུ་ཞིག་དགྲོང་བསམས་ནས་གྲི་སོགས་ཀྱིས་བསྣུན་
ནས་ངན་སེམས་ཀྱིས་ཁྲག་ཕྱུང་བ་དང༌། དགེ་འདུན་གྱི་སྡེ་ཆེན་པོ་
རྣམས་སོ་སོར་དབྱེ་བ་དགེ་འདུན་འཁོར་ལོའི་དབྱེན་ཞེས་པ་དེ་སངས་
རྒྱས་བཞུགས་ཡོད་པའི་སྐབས་སུ་འབྱུང་རྒྱུ་རེད། དགེ་འདུན་དབྱེན་
དང་ཆ་འདྲ་བ་ད་ལྟའི་སྐབས་སུ་དགོན་སྡེ་ཁག་རྣམས་སོ་སོར་དབྱེ་
བར་བྱ་བ་དང་བླ་སེར་རྣམས་ལ་མཁའ་ཁ་དབྱེན་མཆིས་སོ་སོར་
འབྲལ་བར་བྱེད་པ་དེ་འདི་དང་ཆ་འདྲ་བ་ཞིག་རེད། དེ་ནི་ཉེས་པ་
ཆེན་པོ་རེད། འདིའི་ཉེས་པ་འདི་ལ་ཧ་ཅང་གཟབ་དགོས་ནི་རེད་དེ།

དེང་སང་གི་གནས་སྐབས་སུ་དགེ་འདུན་གྱི་སྡེ་གང་དང་གང་ན་ཡོད་
ཀྱང་དམ་སྲི་སྙིང་ལ་ཞུགས་པའི་སྐྱེ་བོ་ཁ་ཅིག་གིས་ངོ་མ་མཁའ་ཁ་
དབྱེན་མཆི་ཁོ་ན་བྱེད་པ་ནི་བསམ་གྱིས་མི་ཁྱབ་པའི་མང་པོ་འདུག
དེའི་ཕྱིར་ན་ཀུན་གྱིས་ཀྱང་འདི་ལ་ཐུགས་གཟབ་བྱེད་པ་གལ་ཆེའོ། །
སྤྱིར་ན་དགེ་འདུན་གྱི་དབྱེན་བྱེད་པ་རྣམས་སྡུམ་རེ་ཨེ་ཐུབ་ཁུ། དབྱེན་
སྡུམ་པ་ལས་ལྷག་པའི་བསོད་ནམས་ཤིག་མེད། ཚངས་པའི་གནས་
པར་གྱུར་པའི་བསོད་ནམས་རེད། དགེ་འདུན་པ་མི་འཇིག་པའི་
ཐབས་ལ་ཡང་བརྩོན་དགོས་ནི་རེད། ངེད་ཅག་གི་ཆོས་སྡེ་ཆེན་མོ་
འདི་ལ་ཡང་དགེ་འདུན་པ་གྲངས་མང་པོ་རེད་མི་རིགས་མང་པོ་
རེད༑ སྐད་རིགས་མང་པོ་རེད། བསམ་པ་ཐ་དད་པ་མང་པོ་རེད།
སྤྱོད་པ་འདྲ་མི་འདྲ་མང་པོ་རེད། ཐམས་ཅད་ཀྱིས་དྲན་ཤེས་བག་
ཡོད་ཀྱིས་རང་གི་བཤེས་གཉེན་རང་གིས་བྱས་ནས་གཟབ་གཟབ་
གྱིས་མ་གཏོགས་ཕྱོགས་བཅུའི་དགེ་འདུན་པ་གཞན་རྣམས་མཁའ་
ཁ་དབྱིན་མཆིས་དགེ་འདུན་པའི་སྡེ་ནང་འཁྲུག་བྱས་སོང་ན་འཇིག་
རྟེན་གྱི་ཁམས་འདིའི་འབྲེལ་ཚད་ཀྱི་སེམས་ཅན་ཐམས་ཅད་དམྱལ་
བར་སྐྱེ་འགྲོ་བས། དེ་ཡི་སྡུག་ཆེ་བ་ཞིག་འཇིག་རྟེན་གྱི་ཁམས་ན་
མེད༑ དེ་ལ་ཧ་ཅང་གཟབ་དགོས་ནི་རེད། དེ་ལྟ་བུའི་དགེ་འདུན་

འཁོར་ལོའི་དབྱེན་བྱེད་པ་ལ་སོགས་པའི་མཚམས་མེད་པ་ལྔའི་ལས་
བྱེད་ནའང་བཟང་སྤྱོད་འདི་ཡིས་དག་འགྲོ་གསུངས་ནི་རེད།
༩༽བཟང་སྤྱོད་སྨོན་ལམ་འདི་བཏོན་ན་སངས་རྒྱས་ཀྱི་ཇི་ལྟ་བ་མཁྱེན་
པའི་ཡེ་ཤེས་དང་ལྡན། མཚན་བཟང་པོ་སུམ་ཅུ་རྩ་གཉིས་དཔེ་བྱད་
བཟང་པོ་བརྒྱད་ཅུ་ལ་སོགས་པའི་མཚན་དང་ལྡན་པ་དང་།
༡་༽ རིགས་བཟང་པོ་རྒྱལ་རིགས་རྗེ་རིགས་ལ་སོགས་པའི་རིགས་
བཟང་པོ་དང་། ཁ་དོག་དཀར་དམར་གྱི་མདངས་དང་ལྡན་པ། དཔེར་
ན༑ དུང་དཀར་གཡས་སུ་འཁྱིལ་བ་ལ་རྒྱ་ཇ་སྐྲག་མས་ཕྲ་ཚོམ་དཀྲིས་
པ་དང་འདྲ་བའི་གཟུགས་ཕུན་སུམ་ཚོགས་པར་ཡང་སྐྱེ་བར་གསུངས་
ནི་རེད། ༡༡༽ བཟང་སྤྱོད་སྨོན་ལམ་འདི་ཁ་ཏོན་བྱས་ན་བདུད་
བགེགས་འབྱུང་པོ་དམ་སྲི་གཅིག་གིས་ཀྱང་མི་ཐུབ་གསུངས་ནི་རེད།
ཐམས་ཅད་ཀྱིས་མོ་ངན་རྩིས་འཁྲུག་དང༌། ཚེ་གེགས་ཞི་བར་བྱེད་
པ་ལ་སྤྱིར་གསང་སྔགས་ཀྱི་ཆོ་ག་དེ་བསམ་པ་དག་པ་སྦྱོར་བ་དག་
པའི་སྒོ་ནས་བཏོན་ན་བསམ་གྱིས་མི་ཁྱབ་པ་ཞིག་ཡིན་ཡང་འདོན་
པ་པོ་གང་ཟག་གི་བསམ་པ་ངན་པ་དང་སྦྱོར་བ་རྩུབ་མོའི་སྒོ་ནས་
བཏོན་ན་འབྲས་བུ་ངན་པ་མ་གཏོགས་སྨིན་རྒྱུ་མེད། ཁྱེད་ཅག་གིས་
བཀའ་བརྒྱད་ཁྲམ་ཤིང་ཟེར་བ་དང་ཕུར་བ་བཟློག་སྟོང་དང་གཤིན་

རྗེའི་ཁྲམ་བཟློག་དེ་རྣམས་འདོན་པ་ལས་ཀྱང་བཟང་སྤྱོད་བཏོན་ན་
བདུད་དང་མུ་སྟེགས་མང་པོས་གང་ཟག་དེ་མི་ཐུབ་གསུངས་སོ། །
༡༢༽བཟང་སྤྲོད་འདི་བཏོན་ན་ས་འོག་ས་སྟེང་ས་བླར་སྤྱོད་པའི་འཇིག་
རྟེན་གསུམ་པོ་ཀུན་ནའང་འགྲོ་བ་ཐམས་ཅད་ཀྱིས་སྨོན་ལམ་འདེབས་
པ་པོ་དེ་ལ་མཆོད་ཅིང་གུས་པ་དང་ཕན་འདོགས་པར་བྱེད་པར་འགྱུར་
——— རོ༑ ༑ ༡༣༽མདོར་བསྡུ་ན་བཟང་སྤྱོད་འདི་བཏོན་ན་བྱང་ཆུབ་སེམས་
སངས་རྒྱས་ནས་ཆོས་ཀྱི་འཁོར་ལོ་བསྐོར། མཐའ་ཡས་པའི་སེམས་
ཅན་ཐམས་ཅད་ཀྱི་དོན་མཛད་པ་སངས་རྒྱས་འོད་དཔག་མེད་པ་
དང་ཤཱཀྱ་ཐུབ་པ་ལྟ་བུ་ཞིག་འདོད་ན་བཟང་སྤྱོད་སྨོན་ལམ་འདི་བཏོན་
ན་འགྲུབ་ནི་རེད།
གསུམ་པ་དོན་བསྡུ་བ་ནི།
གང་ཡང་བཟང་པོ་སྤྱོད་པའི་སྨོན་ལམ་འདི། །
འཆང་བ་དང་ནི་སྟོན་ཏམ་ཀློག་ན་ཡང་། །
དེ་ཡི་རྣམ་པར་སྨིན་པའང་སངས་རྒྱས་མཁྱེན། །
བྱང་ཆུབ་མཆོག་ལ་སོམ་ཉི་མ་བྱེད་ཅིག །

ཅེས་གསུངས་ཏེ། བཟང་སྤྱོད་སྨོན་ལམ་གྱི་ཕན་ཡོན་བསྡུས་ན།
བཟང་སྤྱོད་ཁ་ཏོན་དུ་བྱེད་པ་དང་གླེགས་བམ་འཆང་བ་དང་ཡིད་
ལ་བཟུང་བ་དང་དེའི་རྗེས་སུ་སློབ་པ་དང་དེ་ལ་མཆོད་པ་འབུལ་ན་
དེའི་ཕན་ཡོན་དེ་སོ་སྐྱེས་ཤིག་གིས་བཤད་ག་ལ་ནུས། ས་ལ་གནས་
པའི་བྱང་ཆུབ་སེམས་དཔའ་རྣམས་ཀྱིས་ཀྱང་འདིའི་ཡོན་ཏན་བཤད་
དགོས་ན་བཤད་ཐུབ་ནི་མ་རེད། འདིའི་ཡོན་ཏན་སུས་མཁྱེན་ཟེར་
ན་སངས་རྒྱས་ཁོ་ནས་མཁྱེན་ནི་རེད། དེའི་འབྲས་བུ་མཐར་ཐུག་
བྱང་ཆུབ་ཀྱི་མཆོག་རྫོགས་པའི་སངས་རྒྱས་འཐོབ་པར་འགྱུར་བ་
ལ་སོམ་ཉིའམ་ཐེ་ཚོམ་མ་བྱེད་དང་འཐོབ་ངེས་པའོ། །མདོར་ན་
འདིའི་ཕན་ཡོན་ལ་ཟད་རྒྱུ་ཡོད་ནི་མ་རེད།
གཉིས་པ་ཕན་ཡོན་ཅན་གྱི་སྨོན་ལམ་ཉིད་བསྔོ་བ་ལ་ལྔ་ལས།
དང་པོ་སེམས་དཔའ་མཆོག་གིས་བསྔོས་པ་ལ་འཇུག་པ་ནི།
འཇམ་དཔལ་དཔའ་བོས་ཇི་ལྟར་མཁྱེན་པ་དང་། །
ཀུན་ཏུ་བཟང་པོ་དེ་ཡང་དེ་བཞིན་ཏེ། །
དེ་དག་ཀུན་གྱི་རྗེས་སུ་བདག་སློབ་ཕྱིར། །
དགེ་བ་འདི་དག་ཐམས་ཅད་རབ་ཏུ་བསྔོ། །

ཞེས་དུས་གསུམ་བསགས་ཡོད་ཀྱི་དགེ་རྩ་ཐམས་ཅད་འཇམ་དཔལ་
དབྱངས་ཀྱིས་ཇི་ལྟར་བསྔོས་པ་དེ་བཞིན་དུ་བསྔོ་བ་དང་། ཀུན་ཏུ་
བཟང་པོས་ཇི་ལྟར་བསྔོས་པ་དེ་བཞིན་དུ་བསྔོ་ནི་ཡིན་བསམ་པ་དེ་
བསྔོ་བ་རྗེས་མཐུན་པ་ཡིན། འདི་མན་ཆད་བསྔོ་བ་རེད། སྤྱིར་བསྔོ་
བ་དང་སྨོན་ལམ་གཉིས་ཀྱི་ཁྱད་པར་ནི། སྨོན་ལམ་ཞེས་པ་དེ་བསམ་
པ་རྣམ་པར་དག་པས་སྨོན་ལམ་བཏབ་པ་ལ་སྨོན་ལམ་ཟེར་ནི་རེད།
བསྔོ་བ་ནི། དགེ་བ་བློ་ཡུལ་དུ་བྱས་ནས་དགེ་བ་དེ་ཡི་སྟོབས་ཀྱིས་
བསྔོས་པ་ནི་བསྔོ་བ་རེད། དེའི་ཕྱིར་ན་དགེ་བ་ཡོད་མེད་ཀྱི་ཁྱད་
འཇོག་ནི་རེད། འདི་ཡན་ཆད་ཀྱིས་བཟང་སྤྱོད་ཀྱི་སྨོན་ལམ་བཏབ་
པ་རྣམས་བསྔོ་ནི་རེད། ངེད་ཅག་གིས་སང་གནང་བཟང་སྤྱོད་སྨོན་
ལམ་འདེབས་པ་དེ་བསྔོ་བ་ཡང་རེད་སྨོན་ལམ་ཡང་རེད།
གཉིས་པ་རྒྱལ་བས་བསྔོས་པ་ལ་འཇུག་པ་ནི།
དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །
བསྔོ་བ་གང་ལ་མཆོག་ཏུ་བསྔགས་པ་དེས། །
བདག་གི་དགེ་བའི་རྩ་བ་འདི་ཀུན་ཀྱང༌། །
བཟང་པོ་སྤྱོད་ཕྱིར་རབ་ཏུ་བསྔོ་བར་བགྱི། །

ཞེས་གསུངས་ཏེ། འདས་མ་འོངས་ད་ལྟ་དུས་གསུམ་གྱི་སངས་རྒྱས་
རྣམས་ཀྱིས་ཇི་ལྟར་བསྔོ་བ་བཞིན་དུ་བདག་གིས་ཀྱང་དགེ་བ་འདི་
དག་ཐམས་ཅད་དེ་ལྟར་བསྔོ་རྒྱུ་ཡིན་བསམ། སངས་རྒྱས་ཐམས་
ཅད་ཀྱིས་བསྟན་པ་དང་འགྲོ་བའི་དོན་དུ་ཇི་ལྟར་སྨོན་ལམ་བཏབ་
པ་བཞིན་བདག་གིས་ཀྱང་དེ་ལྟར་འདེབས་པ་ཡིན་གསུངས་ནི་རེད།
བཟང་སྤྱོད་སྨོན་ལམ་གྱི་དོན་ཡོངས་རྫོགས་བསྡུས་ན་ས་བཅད་རྣམ་
པ་བཅུ་དྲུག་གི་ནང་དུ་བསྡུས་ཡོད། དེ་ཡང་བསྡུས་ན་བསྟན་པ་དང་
འགྲོ་བའི་དོན་ལ་སྨོན་ལམ་བཏབ་པ་གཉིས་ཀྱི་ནང་དུ་འདུས་ནི་རེད།
རང་ཅག་གིས་ཀྱང་དུས་རྒྱུན་དུ། དྲི་མེད་རྒྱལ་བསྟན་དར་ཞིང་ཡུན་
དུ་གནས། །རིས་མེད་འགྲོ་རྣམས་ཕན་བདེའི་དཔལ་གྱིས་འཚོ། །
དུས་ཀུན་ཡིད་ལ་སྨོན་པ་འདི་ཁོ་ན། །མཐུན་འགྱུར་གསུང་གིས་
དབུགས་དབྱུང་དེང་འདིར་སྩོལ། །ཅེས་ངེད་ཅག་གི་ཡིད་ལ་སྨོན་
རྒྱུ་དེ་ཡང་འདི་རེད། དེ་ཡང་བསྡུས་ན་བསྟན་པ་དར་བ་དང་སངས་
རྒྱས་ཀྱི་ཆོས་རབ་ཏུ་འཛིན་པར་སྨོན་ལམ་བཏབ་ན་དེའི་ནང་ལ་
འདུས་ནི་རེད། བསྟན་པ་དར་ན་སེམས་ཅན་ལ་ཕན་པ་ངང་གིས་
འབྱུང་ནི་རེད། དཔེར་ན། ཉི་མ་ཤར་ན་འོད་ཟེར་འབྱུང་བ་བཞིན་
སངས་རྒྱས་ཀྱི་བསྟན་པ་དར་ན་སེམས་ཅན་ལ་བདེ་སྐྱིད་མི་འབྱུང་

བར་རང་དབང་ཡོད་ནི་མ་རེད། དེའི་ཕྱིར་ན་བསྟན་པ་དར་བར་
གྱུར་ཅིག་སེམས་ཅན་རྣམས་བདེ་ཞིང་སྐྱིད་པ་གྱུར་ཅིག་བསམ་དགོས་
ཏེ༑ ཀུན་མཁྱེན་ཆོས་ཀྱི་རྒྱལ་པོའི་ཞལ་ནས། སངས་རྒྱས་བསྟན་
པ་དར་ཞིང་རྒྱས་པར་ཤོག །སེམས་ཅན་ཐམས་ཅད་བདེ་ཞིང་སྐྱིད་
པར་ཤོག །ཉིན་དང་མཚན་མོར་ཆོས་ལ་སྤྱོད་པར་ཤོག །རང་གཞན་
དོན་གཉིས་ལྷུན་གྱིས་འགྲུབ་པར་ཤོག །ཅེས་གསུངས་པ་ལྟར་ངེད་
ཅག་གིས་རྒྱུན་དུ་འདོན་རྒྱུ་བྱས་ཡོད་ནི་རེད།
གསུམ་པ་སྨོན་ལམ་གྱི་འབྲས་བུ་མངོན་གྱུར་དུ་བསྔོ་བ་ནི།
བདག་ནི་འཆི་བའི་དུས་བྱེད་གྱུར་པ་ན། །
སྒྲིབ་པ་ཐམས་ཅད་དག་ནི་ཕྱིར་བསལ་ཏེ། །
མངོན་སུམ་སྣང་བ་མཐའ་ཡས་དེ་མཐོང་ནས། །
བདེ་བ་ཅན་གྱི་ཞིང་དེར་རབ་ཏུ་འགྲོ །
དེར་སོང་ནས་ནི་སྨོན་ལམ་འདི་དག་ཀྱང༌། །
ཐམས་ཅད་མ་ལུས་མངོན་དུ་འགྱུར་བར་ཤོག །

དེ་དག་མ་ལུས་བདག་གིས་ཡོངས་སུ་བཀང་། །
འཇིག་རྟེན་ཇི་སྲིད་སེམས་ཅན་ཕན་པར་བགྱི། །
ཞེས་གསུངས་ཏེ། བདེ་བ་ཅན་དུ་སྐྱེ་བའི་སྨོན་ལམ་བཏབ་ནི་རེད།
གཟོད་འཆི་ཁ་ཐུམ་རིམ་རྫོགས་ཚེ་མི་ངོ་རང་ངོ་མི་ཤེས་པའི་སྐབས་
ན་སངས་རྒྱས་འོད་དཔག་མེད་མངོན་སུམ་དུ་བྱོན་འོང་ནི་རེད། དེ་
ནས་བྱང་ཆུབ་སེམས་དཔའ་ཉེ་བའི་སྲས་བརྒྱད་ཀྱིས་བསྐོར་ནས་
བདེ་བ་ཅན་གྱི་ཞིང་ཁམས་སུ་ཁྲིད་འགྲོ་གསུངས་ནི་རེད། ངེད་ཅག་
གིས་བཟང་སྤྱོད་སྨོན་ལམ་འདི་ལ་བརྩོན་པ་བརྒྱ་འགྱུར་བྱས་ནས་
བཏོན་ན་འཆི་ཁ་ནད་གཅོད་ཀྱི་སྡུག་བསྔལ་ཡོད་ནི་མ་རེད། ཤི་རྒྱབ་
བར་དོའི་སྡུག་བསྔལ་ཡོད་ནི་མ་རེད། གཤེན་རྗེ་ཆོས་ཀྱི་རྒྱལ་པོའི་
མདུན་ན་ངས་དགེ་བ་བྱས་སྡིག་པ་མ་བྱས་ཟེར་ནས་དགེ་སྡིག་རྒྱ་
མ་ལ་བཀྱག་དགོས་ནི་མ་རེད། བདག་དང་བདག་ལ་འབྲེལ་ཐོགས་
ཀུན༑ ༑འདི་ནས་ཚེ་འཕོས་གྱུར་མ་ཐག །སྤྲུལ་པའི་སངས་རྒྱས་འོད་
དཔག་མེད། །དགེ་སློང་དགེ་འདུན་འཁོར་གྱིས་བསྐོར། །མདུན་
དུ་མངོན་སུམ་འབྱོན་པར་ཤོག །ཅེས་པ་དེ་བདེ་བ་ཅན་ན་བཞུགས་
པའི་འོད་དཔག་མེད་མ་རེད། ད་དུང་ལུས་སེམས་གཉིས་ཀ་མ་འབྲལ་

གོང་ན་སྤྲུལ་བའི་སངས་རྒྱས་འོད་དཔག་མེད་མངོན་སུམ་དུ་བྱོན་
ནས་བསུ་མ་བྱེད་གསུངས་ནི་རེད། ལས་ངན་སྡིག་ཆེན་གྱི་གང་ཟག་
རྣམས་དེའི་སྐབས་སུ་ལ་ལས་རི་དྭགས་མང་པོ་བསད་པས་རི་དྭགས་
རྣམས་ཀྱིས་རྡུང་སྣང་ཤར། དེ་བཞིན་ལ་ལར་ལུག་ལ་སོགས་པས་
རྡུང་བ་དང་ལ་ལར་མེ་འབར་བ་སོགས་སྣང་བའི་སྐབས་སུ་སངས་
རྒྱས་འོད་དཔག་མེད་མངོན་སུམ་དུ་མཐོང་ནས་བདེ་བ་ཅན་དུ་སྐྱེ།
སངས་རྒྱས་འོད་དཔག་མེད་དང་བྱང་ཆུབ་སེམས་དཔའ་ཉེ་བའི་སྲས་
བརྒྱད་ཀྱིས་ད་ཁྱེད་བདེ་བ་ཅན་དུ་འགྲོ་བའི་དུས་ལ་བབས་པ་ཡིན་
ཁྱེད་རང་བུ་དང་བུ་མོ་ལ་མ་ཆགས་བུ་དང་བུ་མོ་རྣམས་ཚེ་འདི་ལ་
ལུས་དང་སེམས་ལ་སྡུག་བསྔལ་མེད་པ་ཞིག་དང་ཚེ་འདི་འཕོས་མ་
ཐག་ཏུ་བདེ་བ་ཅན་དུ་ཁྲིད་པར་བྱེད་གསུངས་སོ། །དེའི་སྐབས་སུ་
རང་གི་ཡང་དོན་ཆེན་འགྲུབ། ཕྱིས་སུ་འདུག་པ་རྣམས་ཀྱང་དོན་
ཆེན་འགྲུབ་ནས་སྣང་བ་དགའ་ཡ་ལེ་སེམས་པ་སྤྲོ་སང་ངེ་བྱེད་ནས་
སྤྲུལ་གཞིའི་འོད་དཔག་མེད་ཀྱི་མདུན་དུ་ཕེབས་འགྲོ་གསུངས་ནི་
རེད༑ དེ་མཐོང་ཡིད་དགའ་སྣང་བ་སྐྱིད། །ཤི་བའི་སྡུག་བསྔལ་མེད་
པར་ཤོག །བྱང་ཆུབ་སེམས་དཔའ་མཆེད་བརྒྱད་ནི། །རྫུ་འཕྲུལ་
སྟོབས་ཀྱིས་ནམ་མཁར་བྱོན། །ཞེས་པ་ལྟར་དེ་ནས་བདེ་བ་ཅན་གྱི་

ཞིང་ཁམས་ལ་ཕེབས་ནས་བཟང་སྤྱོད་སྨོན་ལམ་མཐའ་དག་མངོན་
དུ་འགྱུར། ཞིང་དེ་ན་མ་གཏོགས་ཐམས་ཅད་མངོན་དུ་འགྱུར་ནུས་
ནི་མ་རེད། དཔེར་ན། རྡུལ་གཅིག་གི་གོ་ས་ན་རྡུལ་སྙེད་ཀྱི་ཞིང་
ཁམས་བཀོད། དེ་ལས་སངས་རྒྱས་རེ་རེའི་མདུན་དུ་མཛད་པ་མཛད།
ནམ་མཁའི་མཐར་ཐུག་གི་སེམས་ཅན་གྱི་དོན་མཛད། བདེ་བ་ཅན་
གྱི་ཞིང་ཁམས་སུ་སྐྱེས་ནས་བདག་གི་སྤྲོད་པ་རྒྱ་མཚོ་མཐར་ཕྱིན་
པར་ཤོག་ཅིག་གསུངས་ནི་རེད། བདེ་བ་ཅན་གྱི་ཞིང་ཁམས་སུ་སོང་
ནས་རང་གི་རྒྱུད་ཡོངས་སུ་སྨིན་པར་བྱེད། ཕར་ཕྱིན་རྫོགས། སེམས་
ཅན་སྨིན་པར་བྱེད། ཞིང་སྦྱངས་རང་འབྲས་སྨིན་ནས་བཟུང་སྟེ་ནམ་
མཁའ་ཇི་སྲིད་དུ་སྐྱེ་བ་དམན་པ་དུད་འགྲོ་ལྟར་རྒུད་པའི་དུས་ནའང་
དེ་ལ་སྡུག་བསྔལ་དག་གིས་འཇིགས་པ་མེད། འཁོར་བར་པདྨའི་
ཚལ་ན་རྩེད་མོ་བྱེད་དེ་འགྲོ་བ་ལྟ་བུ་ཡིན། མདོར་ན་ནམ་མཁའ་ཇི་
སྲིད་བར་དུ་སེམས་ཅན་གྱི་དོན་བྱེད་པར་ཤོག་ཅིག་གསུངས་ནི་རེད།
བཞི་པ་སངས་རྒྱས་ལས་དངོས་སུ་ལུང་བསྟན་ཐོབ་པར་བསྔོ་བ་ནི།
རྒྱལ་བའི་དཀྱིལ་འཁོར་བཟང་ཞིང་དགའ་བ་དེར། །
པདྨོ་དམ་པ་ཤིན་ཏུ་མཛེས་ལས་སྐྱེས། །

སྣང་བ་མཐའ་ཡས་རྒྱལ་བས་མངོན་སུམ་དུ། །
ལུང་བསྟན་པ་ཡང་བདག་གིས་དེར་ཐོབ་ཤོག །
ཅེས་གསུངས་ཏེ། རྒྱལ་བའི་དཀྱིལ་འཁོར་བཟང་པོ་བདེ་བ་ཅན་
གྱི་ཞིང་ཁམས་རེད། མཛེས་ལས་སྐྱེས་ཞེས་པ་ནི། མཚན་བཟང་
པོ་སུམ་ཅུ་རྩ་གཉིས་དཔེ་བྱེད་བཟང་པོ་བརྒྱད་ཅུ་ཡོངས་སུ་རྫོགས་
པ་ལུས་དེ་ལ་ལྡན་པར་འགྱུར། འོད་དཔག་མེད་ཀྱིས་རིགས་ཀྱི་བུ་
ཁྱེད་ཞིང་ཁམས་གཞན་ག་ལ་བ་ན་སངས་རྒྱས་པ་ཡིན་གསུངས་
ནས་ལུང་བསྟན་པ་ཐོབ། ལུང་བསྟན་ཐོབ་པ་དེ་ཡང་དབང་པོ་རྣོན་
པོ་ཡིན་ན་སྦྱོར་ལམ་དང་མཐོང་ལམ། དབང་པོ་རྟུལ་པོ་ཡིན་ན་ས་
བརྒྱད་པ་མ་གཏོགས་ཐོབ་ནི་མ་རེད། དེའི་ལུང་བསྟན་དེ་ཡང་དེ་
མ་ཐག་ཏུ་ཐོབ་པར་གྱུར་ཅིག་གསུངས་ནི་རེད།
ལྔ་པ་ལུང་བསྟན་ཐོབ་ནས་སེམས་ཅན་ལ་ཕན་པ་བསྒྲུབ་པར་བསྔོ་
བ་ནི།
དེར་ནི་བདག་གིས་ལུང་བསྟན་རབ་ཐོབ་ནས། །
སྤྲུལ་པ་མང་པོ་བྱེ་བ་ཕྲག་བརྒྱ་ཡིས། །

བཟ་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང།
བློ་ཡི་སྟོབས་ཀྱིས་ཕྱོགས་བཅུ་རྣམས་སུ་ཡང་། །
སེམས་ཅན་རྣམས་ལ་ཕན་པ་མང་པོ་བགྱི། །
ཞེས་གསུངས་ཏེ། ལུང་བསྟན་ཐོབ། ཡོན་ཏན་གྱི་ཞིང་སྦྱངས་ནམ་
མཁའ་ཇི་སྲིད་དུ་སེམས་ཅན་རྣམས་ཀྱི་དོན་ཡོངས་སུ་འགྲུབ་ནུས་
པར་ཤོག་ཅིག་གསུངས་ནི་རེད། ལོ་ཙཱ་བ་ཆེན་པོ་བཻ་རོ་ཙ་ནས་བསྒྱུར་
བའི་སྨོན་ལམ་མཛད་པར་གྲགས་པ་དེ་དོན་ལ་གནས་སམ་སྙམ་མོ། །
ཚིགས་བཅད་གསུམ་པོ་འདི་ཡང་ཅུང་ཟད་བཤད་ན་དོན་གསུམ་
སྟེ་སྨོན་ལམ་བཏོན་པ་དང་། སྨོན་ལམ་བསྔོས་པ་དང་། སྨོན་ལམ་
གྱི་དགེ་རྩ་ཕྱིར་བསྔོ་བ་གསུམ་ལས། དང་པོ།
བཟང་པོ་སྤྱོད་པའི་སྨོན་ལམ་བཏོན་པ་ཡི། །
དགེ་བ་ཅུང་ཟད་བདག་གིས་ཅི་བསགས་པ། །
དེས་ནི་འགྲོ་བའི་སྨོན་ལམ་དགེ་བ་རྣམས། །
སྐད་ཅིག་གཅིག་གིས་ཐམས་ཅད་འབྱོར་བར་ཤོག །

ཅེས་བཟང་པོ་སྤྱོད་པའི་སྨོན་ལམ་གྱི་གླེགས་བམ་བཀླགས་སམ་ཁ་
ཏོན་དུ་བཏོན་པའི་དགེ་བ་ཅུང་ཟད་བདག་གིས་ཅི་བསགས་པ་དེ་
ཡིས་ནི་འགྲོ་བ་སེམས་ཅན་མ་ལུས་པའི་ཡིད་ལ་སྨོན་པའི་དོན་འགྲུབ་
པར་ཤོག་ཅིག་ཅེས་བརྗོད་པ་སྨོན་ལམ་དུ་བྱས་པའི་དགེ་བ་རྣམས་
ཇི་ལྟ་བ་བཞིན་དུ་ཡུན་རིང་པོར་མི་ཐོགས་པར་དུས་སྐད་ཅིག་གིས་
འབད་རྩོལ་མི་དགོས་པར་ཐམས་ཅད་འབྱོར་ཞིང་འགྲུབ་པར་ཤོག་
ཅིག་གསུངས་ནི་རེད། གཉིས་པ་ནི།
གང་ཡང་བཟང་པོ་སྤྱོད་པ་འདི་བསྔོས་པས། །
བསོད་ནམས་མཐའ་ཡས་དམ་པ་གང་ཐོབ་དེས། །
འགྲོ་བ་སྡུག་བསྔལ་ཆུ་བོར་བྱིང་བ་རྣམས། །
འོད་དཔག་མེད་པའི་གནས་རབ་ཐོབ་པར་ཤོག །
ཅེས་བཟང་པོ་སྤྱོད་པའི་སྨོན་ལམ་ཡོངས་སུ་བསྔོས་པ་འདི་ཡིས་
བསོད་ནམས་ངོ་བོ་བཟང་བས་དམ་པ་དང་རྒྱ་ཆེ་བས་མཐའ་ཡས་
པར་གྱུར་པ་གང་ཞིག་ཐོབ་པ་དེས་འགྲོ་བ་སྡུག་བསྔལ་གྱི་ཆུ་བོར་
བྱིང་ནས་ཉམ་ཐག་པ་རྣམས་དེ་བཞིན་གཤེགས་པ་འོད་དཔག་ཏུ་

མེད་པའི་བཞུགས་གནས་བདེ་བ་ཅན་གྱི་ཞིང་ཁམས་རྟག་ཏུ་བདེ་
ཞིང་སྐྱིད་པའི་གནས་དེ་རབ་ཏུ་ཐོབ་པར་ཤོག་ཅིག་གམ་དེར་སྐྱེ་བར་
གྱུར་ཅིག་གསུངས་ནི་རེད།
གསུམ་པ་ནི།
སྨོན་ལམ་རྒྱལ་པོ་འདི་དག་མཆོག་གི་གཙོ། །
མཐའ་ཡས་འགྲོ་བ་ཀུན་ལ་ཕན་བྱེད་ཅིང་། །
ཀུན་ཏུ་བཟང་པོས་བརྒྱན་པའི་གཞུང་གྲུབ་སྟེ། །
ངན་སོང་གནས་རྣམས་མ་ལུས་སྟོང་བར་ཤོག །
ཅེས་སྨོན་ལམ་གྱི་རྒྱལ་པོ་འདི་དག་གིས་ནི་མཆོག་གི་གཙོ་བོ་བླ་ན་
མེད་པའི་བྱང་ཆུབ་འགྲུབ་པ་དང༌། མཁའ་ལྟར་མཐའ་ཡས་པའི་
འགྲོ་བ་སེམས་ཅན་ཀུན་ལ་གནས་སྐབས་དང་མཐར་ཐུག་གི་ཕན་
བདེ་སྟེར་བར་བྱེད་ཅིང༌། ཐམས་ཅད་ཀུན་ཏུ་བཟང་པོའི་སྨོན་ལམ་
གྱིས་བརྒྱན་པའི་ཞིང་ཁམས་ཁྱད་པར་ཅན་དུ་བསྒྲུབས་པས་གྲུབ་
པའམ༑ ཡང་ན་དཔེ་ཕལ་ཆེ་བར་གཞུང་གྲུབ་སྟེ་ཞེས་པ་ལྟར་ན།

འཕགས་པ་ཀུན་ཏུ་བཟང་པོའི་དེ་བཞིན་གཤེགས་པ་སྲས་དང་བཅས་
པའི་སྤྱོད་པ་རབ་འབྱམས། མཛེས་བྱེད་ཟབ་ཅིང་རྒྱ་ཆེ་བའི་ཚིག་
དང་དོན་གྱིས་རྣམ་པར་བརྒྱན་པའི་སྨོན་ལམ་གྱི་མདོ་ཆེན་པོ་གསུངས་
པའི་གཞུང་འདི་ལས་ཇི་སྐད་འབྱུང་བ་དེ་ཁོ་ན་བཞིན་དུ་གྲུབ་པར་
གྱུར་ཏེ། ཕྱོགས་བཅུའི་ཞིང་ཀུན་གྱི་ངན་སོང་གི་རྒྱུད་རྣམས་མ་ལུས་
པ་སྟོང་བར་ཤོག་ཅིག་གསུངས་ནི་རེད།
གསུམ་པ་མཇུག་གི་དོན་ནི།
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་རྫོགས་
སོ༑༑ ༑༑རྒྱ་གར་གྱི་མཁན་པོ་ཛི་ན་མུ་ཏྲ་དང༌། སུ་རེནྡྲ་བྷོ་དྷི་
དང༌༑ ལོ་ཙཱ་བ་བནྡེ་ཡེ་ཤེས་སྡེ་ལ་སོགས་པས་བསྒྱུར་ཅིང་ལོ་
ཆེན་བཻ་རོ་ཙ་ནས་ཞུས་ཆེན་མཛད་པའོ།། །།
འདི་སྔ་འགྱུར་གྱི་དུས་སུ་ཆོས་རྒྱལ་ཁྲི་སྲོང་ལྡེའུ་བཙན་གྱི་སྐུ་རིང་ལ་
བཻ་རོ་ཙ་ནས་བསྒྱུར་ནི་རེད། བླ་སེར་ཇོ་མོ་དགེ་བསྙེན་ཁྱེད་རྣམས་
ཀྱིས་ཚིག་འགྲེལ་ཞིག་སྐྱོར་སྦྱང་བྱ་རྒྱུ་ཨེ་ལག་ལྟོས། སང་གནང་
འདོན་དུས་ཚིག་རྗེས་དོན་དྲན་ཡག་པོ་ཞིག་ཨེ་འོང་ལྟོས། རྒྱ་ཆེན་

པོ་ཞིག་མ་ཤེས་ན་ཡང༌། སེམས་ཅན་ཐམས་ཅད་ཀྱི་ལུས་ལ་ན་ཚ་
མེད་པར་གྱུར་ཅིག སེམས་ལ་སྡུག་བསྔལ་མེད་པར་གྱུར་ཅིག་དམ་
པའི་ཆོས་སྒྲུབ་པ་ལ་བློ་མཐུན་གྲོས་མཐུན་ཉིད་དུ་གྱུར་ཅིག སེམས་
ཅན་ཐམས་ཅད་ཀྱི་བསམ་པའི་རེ་བ་ཐམས་ཅད་འགྲུབ་པར་གྱུར་
ཅིག སྐྱེ་བ་ཚེ་རབས་ཀུན་ཏུ་རབ་ཏུ་བྱུང་བའི་ལུས་རྟེན་ཐོབ་པར་
གྱུར་ཅིག རྟེན་དེ་ལ་ཚུལ་ཁྲིམས་རྣམ་པར་དག་པར་གྱུར་ཅིག བླ་
མ་དགེ་བའི་བཤེས་གཉེན་དང་འཕྲད་པར་གྱུར་ཅིག གྲོགས་བཟང་
པོ་དང་མི་འབྲལ་བར་གྱུར་ཅིག བྱང་ཆུབ་ཀྱི་སེམས་རྒྱུད་ལ་སྐྱེ་བར་
གྱུར་ཅིག མདོར་བསྡུས་པ་ཞིག་བཤད་ན་དེ་འདྲ་ཞིག་རེད། དེའི་
ཕྱིར་ན་ཚིག་རྗེས་དོན་དྲན་ཞིག་ཤེས་ན་ཧ་ཅང་བཟང་པོ་རེད། སྨོན་
ལམ་འགྲུབ་པའི་མཐུན་འགྱུར་མཛད་པ་ནི།
སངས་རྒྱས་སྐུ་གསུམ་བརྙེས་པའི་བྱིན་རླབས་དང༌། །
ཆོས་ཉིད་མི་འགྱུར་བདེན་པའི་བྱིན་རླབས་དང་། །
དགེ་འདུན་མི་ཕྱེད་འདུན་པའི་བྱིན་རླབས་ཀྱིས། །
ཇི་ལྟར་བསྔོ་བ་སྨོན་ལམ་འགྲུབ་པར་ཤོག །
ཏདྱ་ཐཱ། པཉྩནྡྲི་ཡ་ཨ་ཝ་བོ་དྷ་ནི་ཡེ་སྭཱ་ཧཱ། །

ཞེས་གསུངས་ཏེ་སངས་རྒྱས་སྐུ་གསུམ་བརྙེས་པའི་བྱིན་རླབས་ཀྱི་
སྟོབས་ཀྱིས་སྨོན་ལམ་འདི་འགྲུབ་པར་གྱུར་ཅིག་གསུངས་ནི་རེད།
ཆོས་ཉིད་ཀྱི་དོན་ལ་འགྱུར་བ་ཡོད་ནི་མ་རེད། དེ་ཡང་ཅི་ཡང་མ་
གྲུབ་པ་ལས་ཅི་ཡང་འཆར་དུ་རུང་བ་དེའི་སྟོབས་ཀྱིས་སྨོན་ལམ་
འདི་འགྲུབ་པར་གྱུར་ཅིག་གསུངས་ནི་རེད། མང་ཆེ་བ་ཞིག་གིས་
དགེ་འདུན་མང་བྱོན་འཚོགས་པའི་བྱིན་རླབས་ཀྱིས་ཟེར་ནས་ཞེ་ལ་
བསམ་རྒྱུ་དེ་ཡང་དེ་ལྟར་བསམས་ནས་འདོན་མཁན་ཡོད་ཀྱང་དེ་
ལྟར་མ་རེད། འདིའི་ཚིག་གི་ནང་ན་དགེ་འདུན་མི་ཕྱེད་འདུན་པའི་
ཐུགས་རྒྱུད་ཀྱི་ཡོན་ཏན་དེ་གཞན་སུས་ཀྱང་སོ་སོར་ཕྱེ་ནུས་ནི་མ་
རེད༑ དགེ་འདུན་གྱི་ཐུགས་རྒྱུད་ཀྱི་ཡོན་ཏན་འདུན་པ་དང་འབྲེལ་
བ་ཡིན་ནི་རེད་མ་གཏོགས་དགེ་འདུན་མང་བྱོན་འཚོགས་པའི་ཟེར་
ནི་མ་རེད། དེ་ལྟ་བུའི་ཚིག་མ་རེད། སངས་རྒྱས་བྱང་སེམས་རྣམས་
༄ས་ཇི་ལྟར་བསྔོས་པ་བཞིན་དུ་བདག་ཅག་གིས་ཀྱང་བསྔོ་བ་དང་
སྨོན་ལམ་རྣམས་འགྲུབ་པར་ཤོག་ཅིག་གསུངས་ནི་རེད། ཏདྱ་ཐ།
པཉྩནྡྲི་ཡ་ཨ་ཝ་བོདྷ་ནི་ཡེ་སྭཱ་ཧཱ། ཞེས་པའི་སྔགས་འདི་བརྗོད་ན་
སྨོན་ལམ་གང་བཏབ་ན་སྨོན་ལམ་ཐམས་ཅད་འགྲུབ་ནི་རེད། ད་
བཟང་སྤྱོད་ཤེས་ཐ་ཨེ་རེད། ཚིག་རྗེས་དོན་དྲན་ཞིག་ཤེས་ན་ཧ་ཅང་

ཡག་པོ་རེད། ཚིག་རྐྱང་པ་ཙམ་ཞིག་ཁ་གཡེང་མིག་གཡེང་གིས་
བཏོན་ན་ཡང་ཕན་ཡོན་འབྱུང་རྒྱུ་རེད། དེ་བཞིན་གཤེགས་པའི་
གསུང་བསླུ་བ་མེད་པ་རེད། ནམ་མཁའ་མེད་པར་གྱུར་ཀྱང་རིགས་
སྔགས་ཀྱི་ནུས་པ་འགྱུར་མི་སྲིད་ཅེས་གསུངས་པ་བཞིན་བསླུ་བ་
གཏན་ནས་ཡོད་ནི་མ་རེད། འོན་ཀྱང་ཚིག་རྗེས་དོན་དྲན་བྱས་ནས་
སྨོན་ལམ་ཞིག་བཏབ་ན་བྱང་ཆུབ་སེམས་དཔའ་ཀུན་ཏུ་བཟང་པོ་
དང་འཇམ་དཔལ་དབྱངས་ཀྱི་སྨོན་ལམ་ཇི་ལྟ་བ་བཞིན་དུ་འགྱུར་
འགྲོ་ནི་རེད། ཐམས་ཅད་ཀྱིས་ཨེ་ཤེས་ལྟོས་དང་འདི་ལ་རྒྱ་ཆེན་
པོ་ཞིག་བཤད་ན་སུས་ཀྱང་མི་ཤེས། ངས་ཀྱང་ག་ལ་ཤེས་ང་མིན་
པ་ཞིག་གིས་ཀྱང་མི་ཤེས་མོད། ད་ཕྱོགས་ཙམ་ལ་མི་གོ་རྒྱུ་ཅི་ཡང་
མེད་པས་གཟབ་གཟབ་བྱས་ནས་ཨེ་ཤེས་ལྟོས། སྐྱོར་སྦྱང་གྱིས་
མ་ཤེས་ན་གཞན་ལ་དྲིས། སང་གནང་འདོན་དུས་བློ་ཡུལ་ལ་བླངས་
ནས་བཟང་སྤྱོད་ཡོངས་སུ་རྫོགས་པ་ལ་མ་ནུས་ཀྱང་ཚར་གཅིག་ལ་
ཚིག་རྗེས་དོན་དྲན་གྱི་སྒོ་ནས་འདོན་ཨེ་ཐུབ་ལྟོས། དེ་ནས་ངེད་
ཅག་སྐྱེ་བ་ཚེ་རབས་ཐམས་ཅད་དུ་འབྲལ་བ་མེད་པར་ནམ་ཞིག་
བྱང་ཆུབ་ཤིང་དབང་དྲུང་དུ་སུ་སྔོན་ལ་སངས་རྒྱས་མི་ཤེས་ཀྱང་སུ་
སྔོན་ལ་སངས་རྒྱས་ན་དེའི་འཁོར་དུ་སྐྱེ་རྒྱུ་རེད། གལ་ཏེ་ང་ནམ་

ཞིག་ན་སྔོན་ལ་སངས་རྒྱས་ནའང་འདྲ་རྗེས་སུ་སངས་རྒྱས་ནའང་
འདྲ་ང་སངས་རྒྱས་པའི་གནས་སྐབས་ན་ཁྱེད་རྣམ་པ་ཚང་མ་ཡང་
མོས་པ་མེད་ན་མ་གཏོགས་མོས་པར་གྱུར་པའི་གང་ཟག་ཚང་མ་ཡང་
ངའི་འཁོར་གྱི་ཐོག་མ་ཉིད་དུ་སྐྱེ་རྒྱུ་རེད་མ་ཟད། སང་གནང་བཟང་
སྤྱོད་དུང་སྒྲུབ་སྐབས་སུ། ཚོགས་པ་རྣམས་ངས་དང་པོ་ཆོས་ཀྱི་
འཁོར་ལོ་བསྐོར་བའི་གནས་སྐབས་སུ་ཁྱེད་རྣམ་པ་འདུས་ནས་སྣོད་
རྟེན་དེ་ལ་ཐེག་དམན་གྱི་བདེན་པ་མཐོང་རྒྱུ་མ་རེད། ཐེག་
ཆེན་ས་དང་པོ་ཡན་ཆད་ཀྱི་ཆོས་ལ་ཆོས་ཀྱི་རྡུལ་དྲི་མ་མེད་པ་ཐོབ་
རྒྱུ་རེད། དེ་ནས་བཟུང་སྟེ་ངེད་ཅག་རྣམས་ནམ་མཁའ་ཇི་སྲིད་དུ་
དུ་འགྱུར།
སེམས་ཅན་གྱི་དོན་བྱེད་པ་ལ་བསླུ་བ་མེད། ད་ཕྱིན་ཆད་སྡིག་པ་
ཚབ་པོ་ཆེ་མ་བྱེད། ཐམས་ཅད་ཀྱི་དགེ་བ་གཟབ་གཟབ་བྱས་ནས་
སྒྲུབས༑ སྔར་བྱས་ཀྱི་སྡིག་པ་ལ་ཁ་ཞེ་གཉིས་མེད་ཀྱིས་འགྱོད་པ་
དང་ཕྱིན་ཆད་དམ་པོར་སྡོམ་སེམས་ཤིག་ཡོད་ན། ད་སྐབས་བཟང་
སྤྱོད་དུང་སྒྲུབ་ཆེན་མོ་དང་གར་དབང་རིག་འཛིན་འབུམ་ཚོགས་
ཆེན་མོ་སོགས་ཀྱི་སྐབས་སུ་དགེ་འདུན་པ་འདི་ལྟ་བུ་ཞིག་དང་ལྷན་
ཅིག་ཏུ་འཚོགས། ད་ཕྱིན་ཆད་སྡིག་པ་ངན་པ་མ་བྱས་ན་ཕལ་ཆེར་
སྔོན་ཆད་ཀྱི་རྣམ་སྨིན་མྱོང་ངེས་ཀྱི་སྒྲིབ་པ་ཐམས་ཅད་དག་འགྲོ་རྒྱུ་

རེད་བསམ་ཁུ། དེ་སྙོམས་འཇོག་ཡིན་ཡང་མི་ཆོས་བླ་མའི་རྫུན་
མིན་ཟེར་ན་ཆོག དེ་ཡིན་ན་དགའ་བ་དང་སྤྲོ་བའི་འོས་སུ་གྱུར་པ་
ཞིག་རེད། ང་ལ་ཡང་སྔོན་ཆད་མ་ཎི་བླ་མ་པདྨ་སིདྡྷིས་ལན་གཉིས་
ཀྱི་བར་དུ་ད་སྔོན་ཡན་ཆད་ཀྱི་སྡིག་ལྟུང་དག་པ་ཡིན་གསུངས་ནས་
ལུང་བསྟན་པ་ཡིན། ལུང་བསྟན་གཅིག་ནི་དམ་ཅན་གྱི་ས་ཕྱོགས་
སུ་གསེར་རྟ་བ་ལ་མ་ཎི་གསུངས་པའི་སྐབས་སུ་དེ་རིང་ཡན་ཆད་
ཀྱི་སྡིག་ལྟུང་དག་པ་ཡིན་ད་ཕྱིན་ཆད་གཟབ་གཟབ་གྱིས་གསུངས་
མྱོང་༑ གཅིག་དེ་ང་ལྕང་མ་རི་ཁྲོད་དུ་འགྲོ་བའི་གནས་སྐབས་ན་
ངས་བསམ་བློ་ཞིག་བཏང་ནས་དེ་ཚུན་ཆད་ལ་ཡང་སྡིག་པ་མ་བྱས་
མ་བྱས་ཟེར་ཡང་སྡིག་པ་མང་པོ་བྱས་ཚར་ཡོད་རྒྱུ་རེད་བསམས་
ནས་སླར་ཡང་མ་ཎི་བླ་མའི་སྐུ་མདུན་ལ་སོང་ནས་ལུང་བསྟན་ཞུས་
ཚེ༑ ཁོང་གིས་དེའི་དུས་སྐབས་ནའང་ད་སྔོན་ཡན་ཆད་ཀྱི་སྡིག་ལྟུང་
ཐམས་ཅད་དག་པ་ཡིན། ཞེས་གསུངས་མྱོང་། དེས་ན་ཚེ་རབས་
ཀྱི་སྡིག་ལྟུང་ཐམས་ཅད་དག་ན་ཚེ་འདི་ཙམ་ལ་སྐྱོན་རྒྱུ་མ་རེད། ཕྱིན་
ཆད་ཀྱང་ང་ལྟ་བུ་ལ་དཔེ་མཚོན་ན་ད་སྐབས་བཟང་སྤྱོད་དུང་སྒྲུབ་
ཆེན་མོ་དང་གར་དབང་རིག་འཛིན་འབུམ་ཚོགས་ཆེན་མོའི་སྐབས་
སུ་དགེ་འདུན་པ་འདི་ལྟ་བུ་དང་ལྷན་གཅིག་ཏུ་འཚོགས་ནས་དགེ་

རྩ་དེ་བསྔོ་ཐུབ་སོང་ན་ད་སྔོན་ཡན་ཆད་ཀྱི་སྡིག་ལྟུང་ཡང་དག་འགྲོ་
རྒྱུ་རེད། ད་ལོ་ལྔ་དྲུག་ཞིག་གི་སྡིག་པ་ལ་གཟབ་གཟབ་བྱེད་རྒྱུ་ཨེ་
མི་ལོན། དེའི་ཕྱིར་ན་སྡིག་ལྟུང་དག་རྒྱུ་རེད། དེས་ན་ཚང་མས་
དགའ་བ་སྒོམས། སྤྲོ་བ་སྒོམས། ངས་བཤད་པ་དེ་ལ་ཅི་མི་ཟེར་མ་
བསམ་ད་ངོ་མ་ངེད་ཅག་སྐལ་བ་བཟང་པོ་རེད་བསམ། འོན་ཀྱང་
ད་དུང་བར་ཆད་དེ་གང་གིས་ལྡང་མི་ཤེས་བདུད་སྡིག་ཅན་གྱིས་ནམ་
རྒྱུན་བར་ཆད་རྩོམ་བཞིན་པ་ཡིན་ནི་རེད། དེས་ན་བར་ཆད་མི་འབྱུང་
བའི་ཕྱིར་དུ་བླ་མ་ཨོ་རྒྱན་ཆེན་པོ་ལ་གསོལ་བ་ཐོབ་སྤྲུལ་པའི་གུ་རུ་
ཚར་འབུམ་ཐེར་རེ་འདོན་ཐུབ་པར་གྱིས། དེ་ལྟར་ཆོས་འཆད་ཉན་
བྱས་པའི་དགེ་བའི་རྩ་བ་ལ་བརྟེན་ནས་སྤྱིར་རྒྱལ་བའི་བསྟན་པ་
རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པ་དང་དེ་འཛིན་གྱི་
སྐྱེས་བུ་དམ་པ་རྣམས་སྐུ་ཚེ་བརྟན་མཛད་ཕྲིན་རྒྱས་ཡངས་པའི་རྒྱལ་
ཁམས་ཀུན་ཏུ་མི་ནད་ཕྱུགས་ནད་ཐམས་ཅད་ཞི། བདེ་སྐྱིད་རྫོགས་
ལྡན་དང་པོའི་དཔལ་ལ་ལོངས་སུ་སྤྱོད་ནས་མི་རིང་བར་དཔལ་ལྡན་
བླ་མའི་ཞབས་དྲུང་དུ་སྐྱེས་ནས་རྫོགས་སྨིན་སྦྱངས་གསུམ་མཐར་
ཕྱིན་པའི་སྨོན་འདུན་བཅས།

བསོད་ནམས་འདི་ཡིས་ཐམས་ཅད་གཟིགས་པ་ཉིད། །
ཐོབ་ནས་ཉེས་པའི་དགྲ་རྣམས་ཕམ་བྱེད་ཅིང་། །
སྐྱེ་རྒ་ན་འཆིའི་རྦ་ཀློང་འཁྲིགས་པ་ཡིས། །
སྲིད་པའི་མཚོ་ལས་འགྲོ་བ་སྒྲོལ་བར་ཤོག །

སླར་སྨྲས་པ།
ཀ་དག་ཀུན་བཟང་དགོངས་པའི་རྒྱལ་ས་ལ། །
མིག་འཕྲུལ་བཞིན་དུ་བགྲོད་པར་བྱེད་པའི་ཐབས། །
འཕགས་པ་བཟང་པོ་སྤྱོད་པའི་སྨོན་ལམ་སྐས། །
ཐར་འདོད་སྐྱེ་འགྲོ་ཡོངས་ཀྱི་དཔལ་དུ་བཙུགས། །
སྨོན་ལམ་ཀུན་གྱི་རྒྱལ་པོ་བཟང་པོ་སྤྱོད། །
གསལ་ལ་མ་འདྲེས་སྙིང་པོའི་བཅུད་ཕྱུང་སྟེ། །
ཡང་ཡང་བརྩེ་བས་གདམས་པའི་བཀའ་དྲིན་འདི།
ནམ་ཡང་གཞལ་བར་དཀའ་འོ་ཡིད་བཞིན་ནོར། །
ཕལ་པོ་ཆེ་དང་མྱང་འདས་ཆེན་མོ་སོགས། །
སྨོན་ལམ་བགྲང་ལས་འདས་པའི་གཞུང་བཟང་རྣམས། །
གནད་བརྒྱ་གཅིག་ཏུ་འདུས་པའི་ལམ་པོ་ཆེ། །
ཉུང་ངུའི་རྡོ་རྗེའི་ཚིག་གིས་གསལ་བར་བྱས། །

ཆོས་ཚུལ་ཉི་ཟླའི་དཀྱིལ་འཁོར་ལས་ཤར་བའི། །
གདམས་པ་རིན་ཆེན་དབང་གི་རྒྱལ་པོ་འདི། །
བརྒྱུད་གསུམ་དགོངས་པའི་སྙིང་བཅུད་དངོས་ཡིན་པས། །
འདི་ཀོ་རྩིས་ཆུང་བྱེད་པར་ཅི་སྟེ་བཟོད། །
དེ་ཕྱིར་དྲི་མེད་ལྷག་བསམ་མ་རྙིང་བ། །
མཚུངས་མེད་དྲིན་ལྡན་བླ་མའི་ཞལ་གྱི་ལུང་། །
ཚིག་སྒྲོས་ཙམ་ཡང་ནུབ་པར་ཕངས་པའི་བློས། །
མི་བརྗེད་དྲན་པའི་ཟིན་ཐོ་འདི་ལྟར་བྱས། །
བློ་ཆུང་བྱིས་པ་བདག་དང་བདག་འདྲ་ལ། །
བློ་ཡི་སྒོ་མོ་ཅུང་ཙམ་ཕྱེ་བའི་ཆེད། །
བློ་གྲོས་དམན་ཡང་བསམ་པའི་ཁ་བཏགས་འདིར། །
བློ་གསར་ཆོས་མཐུན་མཆེད་རྣམས་དགྱེས་པར་མཛོད། །

བཟང་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང།
དེ་ལྟ་ན་ཡང་རྡོ་རྗེའི་ཚིག་གི་དོན། །
ཟབ་ཅིང་བརླང་བ་ཚུར་མཐོང་རྟོག་གེའི་བློས། །
རྣམ་པར་ཤེས་པའི་སྤྱོད་ཡུལ་ལ་ཁྲིད་ནས། །
མ་རྟོགས་ལོག་པར་བཤད་རྣམས་སྙིང་ནས་བཤགས།
དྲི་བཅས་སེམས་ཀྱི་འཁྲུལ་སྣང་རྣམ་རྟོག་གིས། །
ཚེ་རབས་ཀུན་ཏུ་སྡིག་ལྟུང་ཅི་བགྱིས་རྣམས། །
ཡེ་ཤེས་སྤྱན་ལྡན་རྣམས་ལ་མཐོལ་བཤགས་ན། །
དག་ཅིང་སྐུ་གཉིས་ཐོབ་པའི་དངོས་གྲུབ་སྩོལ། །
འདིར་འབད་རྣམ་དཀར་དགེ་ཚོགས་ཅི་མཆིས་པ། །
མར་གྱུར་འགྲོ་བ་ཀུན་ལ་ཡོངས་སུ་བསྔོ། །
རྒྱལ་བས་བསྔགས་པ་དམིགས་མེད་ཆོས་དབྱིངས་ངང་། །
བསྔོ་བྱ་སྔོ་བྱེད་བསྔོ་ཡུལ་བྲལ་བས་ཀྱང༌། །

རྒྱལ་བསྟན་ཉིན་བྱེད་སྣང་བ་ཆེས་གསལ་ཞིང་། །
སྐྱེ་རྒུ་བདེ་སྐྱིད་རྫོགས་ལྡན་དཔལ་ལ་སྤྱོད། །
ཀུན་ཀྱང་འཚེ་མེད་ཞི་བདེའི་ལམ་བཟང་ལ།
གུ་ཡངས་བློ་བདེའི་ངང་ནས་འཇུག་པར་ཤོག །
སྐྱེ་བ་མུ་ཏིག་དཀར་པོའི་ཕྲེང་བ་ལ། །
ཡབ་རྗེ་བླ་མ་མཆོག་དང་མི་འབྲལ་ཞིང་། །
སྣ་ཚོགས་སྤྲུལ་པའི་རོལ་གར་འབུམ་འགྱེད་དེ། །
འགྲོ་ཁམས་རྒྱ་མཚོ་དོང་ནས་སྤྲུག་པར་ཤོག །
ཅེས་པ་འདི་ནི་བཀའ་དྲིན་མཚུངས་ཟླ་དང་བྲལ་བ་མཚན་བརྗོད་པ་
དཀའ་ཡང་དོན་གྱི་སླད་དུ་མཚན་ནས་སྨོས་ན་༧ ཆོས་རྗེ་དམ་པ་
ཡིད་བཞིན་ནོར་བུ་འཇིགས་མེད་ཕུན་ཚོགས་འབྱུང་གནས་དཔལ་
བཟང་པོ་གང་གི་ཞབས་རྡུལ་སྤྱི་བོར་ལེན་ཅིང་གདམས་ངག་བདུད་
རྩིའི་ཟེགས་མ་ལ་ལོངས་སུ་སྤྱོད་པའི་སྐལ་བ་ཅན། ཉག་བསམ་
གཏན་དགོན་གྱི་གྲལ་མཐར་འཁོད་པ་བཀྲ་ཤིས་རྒྱ་མཚོ་རུ་འབོད་
པས༑ ལྷོ་ཕྱོགས་སངྒ་ལའི་གནས་བརྟན་སྡེ་བའི་ལུགས་ཀྱི་བདག་

ཅག་གི་སྟོན་པ་ཤཱཀྱ་ཐུབ་པ་མྱ་ངན་ལས་འདས་ནས་བགྲང་བྱ་༢༥༥༣
ལོན་པའི་དུས་ཏེ། ཕྱི་ལོ་༢༠༠༩ ལོའི་ཟླ་༧ ཚེས་༢ བོད་རབ་
བྱུང་བཅུ་བདུན་པའི་འགལ་བ་ཞེས་པ་ས་མོ་གླང་གི་ལོའི་སྣྲོན་གྱི་
ཟླ་བའི་ཚེས་༡༠ ཨོ་རྒྱན་སངས་རྒྱས་གཉིས་པ་དྷ་ན་ཀོ་ཤའི་རྒྱ་
མཚོར་རང་བྱུང་པདྨའི་སྙིང་པོ་ལས་འཁྲུངས་ཏེ་མཚོ་གླིང་གི་མཁའ་
འགྲོ་མ་རྣམས་ལ་ཆོས་འཁོར་བསྐོར་བའི་དུས་ཚེས་ཕུན་སུམ་ཚོགས་
པའི་ཉིན། རྗེ་བཙུན་བླ་མའི་ཐུགས་དགོངས་ཡོངས་སུ་རྫོགས་པའི་
ཆེད་དུ་གངས་ལྗོངས་མཁས་འདུས་གྲོང་ཁྱེར་གསེར་ཐང་བླ་རུང་ལྔ་
རིག་ནང་བསྟན་སློབ་གླིང་དུ་རྫོགས་པར་སྦྱར་བ་འོ།། །།
དགེ་ཞིང་བཀྲ་ཤིས་པར་གྱུར་ཅིག

༄༅། །སྨོན་ལམ་རྒྱ་མཚོའི་ཡང་སྙིང་ཀུན་བཟང་
ཞིང་གི་ཉི་མ་བཞུགས།
ཡན་ལག་དྲུག་ཅུ་ལྡན་པ་ཚངས་དབྱངས་གསུང་། །
སྟོབས་བཅུའི་ཡོན་ཏན་ཀུན་ནས་རྫོགས་པའི་ཐུགས། །
ཐུབ་དབང་ལྷ་ཡི་ལྷ་མཆོག་དགོངས་སུ་གསོལ། །
སྡུག་བསྔལ་གསུམ་གྱིས་ཆེས་ཆེར་མནར་བའི་ཚོགས། །
གང་གིས་བརྩེ་ཆེན་ཐུགས་རྗེས་ཉེ་བར་བཟུང་། །
དོན་གཉིས་འདོད་པ་ཡིད་བཞིན་འཇོ་བའི་ཕྱིར།
བླ་མེད་བྱང་ཆུབ་མཆོག་ཏུ་ཐུགས་བསྐྱེད་ལྟར། །
བདག་ཀྱང་མཁའ་མཉམ་འགྲོ་ཀུན་མ་སྟོང་བར། །
རང་དོན་ཞི་བདེའི་དཔལ་ལ་མི་ཆགས་པར། །

བཟ་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
གཞན་ཕན་ལྷག་པའི་བསམ་སྤྱོད་རྒྱན་བཞིན་བསྟེན། །
འཇུག་པར་བྱའོ་སྲིད་པའི་གྲོང་ཁྱེར་ལ། །
སྐྱེ་བ་ཀུན་ཏུ་ཡབ་གཅིག་མཁྱེན་པའི་གཏེར། །
འཇམ་དཔལ་དཔའ་བོས་དགྱེས་བཞིན་རྗེས་སུ་བཟུང༌། །
ཀུན་ཏུ་བཟང་པོའི་སྨོན་ལམ་ལས་བསྟན་པའི། །
བྱང་ཆུབ་སྤྱོད་པ་རྒྱ་མཚོ་མཐར་ཕྱིན་ཤོག །
མ་འོངས་རྣམ་འདྲེན་དགུ་བརྒྱ་དགུ་བཅུ་དྲུག ། ཞིང་འདིར་མངོན་འཚང་རྒྱ་བའི་ཚུལ་སྟོན་ཚེ། །
རྟག་ཏུ་ཞབས་འབྲིང་ཉེར་གནས་མཆོག་ཏུ་གྱུར། །
རླབས་ཆེན་ཕྲིན་ལས་སྤེལ་བའི་མཐུ་ཐོབ་ཤོག །
བཟང་ངན་ལས་ཀྱིས་འབྲེལ་བའི་སེམས་ཅན་རྣམས། །
ཚེ་འདི་འཕོས་ཚེ་བདེ་ཆེན་ཞིང་དུ་སྐྱེས། །
འོད་མཚན་སྟོང་འབར་གསུང་གིས་ལུང་བསྟན་ཐོབ། །
མཁྱེན་བརྩེ་ནུས་པའི་རྩལ་ཆེན་རྫོགས་པར་ཤོག །

བཟང་སྤྱོད་ཀྱི་ཟིན་བྲིས་བཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང་།
དྲི་མེད་རྒྱལ་བསྟན་དར་ཞིང་ཡུན་དུ་གནས། །
རིས་མེད་འགྲོ་རྣམས་ཕན་བདེའི་དཔལ་གྱིས་འཚོ།
དུས་ཀུན་ཡིད་ལ་སྨོན་པ་འདི་ཁོ་ན། །
མཐུན་འགྱུར་གསུང་གིས་དབུགས་དབྱུང་དེང་འདིར་སྩོལ། །
བཀྲ་ཤིས་གང་ཞིག་ཕུན་ཚོགས་སྡེ་བཞིའི་གཏེར། །
མ་ལུས་སྐྱེ་རྒུའི་ཉེར་འཚོའི་གསོས་སུ་སྨིན། །
མི་ཤིས་རྒུད་པ་བཙལ་ཀྱང་མི་རྙེད་པའི། །
དགེ་ལེགས་སྣང་བས་ས་གསུམ་ཁྱབ་པར་ཤོག །
ཅེས་ཡུལ་དབུས་རྡོ་རྗེ་གདན་བྱང་ཆུབ་ཀྱི་ཤིང་གིས་བརྒྱན་པ། དེ་
བཞིན་གཤེགས་པའི་ཁྲི་དྲུང་དུ་ངག་དབང་བློ་གྲོས་མཚུངས་མེད་
ཀྱིས་སྨྲས་པ་དེ་བཞིན་དུ་འགྲུབ་པར་རྒྱལ་བ་སྲས་བཅས་རྣམས་
ཀྱིས་བྱིན་གྱིས་བརླབ་ཏུ་གསོལ། སྒྲ་ཕབ་འཁོར་ལོ་ལས་གུས་སློབ་
བསོད་དར་རྒྱས་ནས་དེ་ལྟར་སྨོན་བཞིན་ཡི་གེར་བཀོད་པ་དགེའོ། །
རབ་བྱུང་བཅུ་བདུན་པའི་ལྕགས་རྟ་ཟླ་༩ཚེས་༡༠ ཕྱི་ལོ་༡༩༩༠
ཟླ་༡༡ པའི་ཚེས་༢༩ ལའོ། །

༄༅། །བོད་ཡུལ་བདེ་བའི་སྨོན་ལམ་ཞེས་བྱ་
བ་བཞུགས།
སྐྱབས་གནས་བསླུ་མེད་དཀོན་མཆོག་རྩ་བ་གསུམ། །
ཁྱད་པར་གངས་ཅན་མགོན་པོ་སྤྱན་རས་གཟིགས། །
རྗེ་བཙུན་སྒྲོལ་མ་གུ་རུ་པདྨ་འབྱུང༌། །
གསོལ་བ་འདེབས་སོ་ཐུགས་དམ་ཞལ་བཞེས་དགོངས། །
སྨོན་ལམ་ཡོངས་སུ་འགྲུབ་པར་བྱིན་གྱིས་རློབས། །
སྙིགས་དུས་འགྲོ་རྣམས་བསམ་སྦྱོར་ལོག་པ་དང༌། །
ཕྱི་ནང་འབྱུང་བ་འཁྲུགས་པའི་རྒྱུ་རྐྱེན་གྱིས། །
སྔར་མ་གྲགས་པའི་མི་ཕྱུགས་དལ་ཡམས་ནད། །
གཟའ་ཀླུ་རྒྱལ་གདོན་ནག་ཕྱོགས་འབྱུང་པོའི་ཟེར། །
བཙའ་སད་སེར་གསུམ་ལོ་ཉེས་དམག་འཁྲུགས་རྩོད། །
ཆར་ཆུ་མི་སྙོམས་གངས་ཅན་བྲ་བྱིའི་ཐན། །
ས་གཡོ་མེ་དགྲ་འབྱུང་བཞིའི་འཇིག་པ་དང༌། །
ཁྱད་པར་བསྟན་ལ་འཚེ་བའི་མཐའ་དམག་སོགས། །

བཟ་སྤྱོད་ཀྱི་ཟིན་བྲིས་༧ཆོས་རྗེ་དམ་པ་ཡིད་བཞིན་ནོར་བུའི་ཞལ་ལུང།
བཟང་སྤྱོད་
གངས་ཅན་ལྗོངས་འདིར་གནོད་འཚེའི་རིགས་མཐའ་དག །
མྱུར་དུ་ཞི་ཞིང་རྩད་ནས་འཇོམས་གྱུར་ཅིག །
མི་དང་མི་མིན་འགྲོ་བ་མཐའ་དག་གི །
རྒྱུད་ལ་བྱང་ཆུབ་སེམས་མཆོག་རིན་པོ་ཆེ། །
ངང་གིས་སྐྱེས་ནས་གནོད་འཚེའི་བསམ་སྦྱོར་བྲལ།
ཕན་ཚུན་བྱམས་པའི་སེམས་དང་ལྡན་གྱུར་ནས། །
བོད་ཡུལ་མཐའ་དབུས་བདེ་སྐྱིད་དཔལ་གྱིས་འབྱོར། །
སངས་རྒྱས་བསྟན་པ་དར་རྒྱས་ཡུན་གནས་ཤོག །
རྩ་གསུམ་རྒྱལ་བ་སྲས་བཅས་བདེན་པའི་སྟོབས། །
འཁོར་འདས་དགེ་བའི་རྩ་བ་གང་མཆིས་དང་། །
བདག་ཅག་ལྷག་བསམ་རྣམ་པར་དཀར་པའི་མཐུས། །
གསོལ་བཏབ་སྨོན་པའི་འབྲས་བུ་འགྲུབ་གྱུར་ཅིག །
ཅེས་པ་འདི་ནི་འཇམ་དབྱངས་མཁྱེན་བརྩེའི་དབང་པོའི་བཀའ་ནན་
ལྟར་འཇམ་མགོན་བློ་གྲོས་མཐའ་ཡས་ཀྱིས་ཙྭ་འདྲ་རིན་ཆེན་ཁྲག་
ཏུ་རྒྱལ་ཟླ་བའི་དཀར་ཕྱོགས་གྲུབ་པའི་སྦྱོར་བ་དང་ལྡན་པའི་སྔ་
དྲོའི་ཆར་བྲིས་པ་ཨ་ཐཱ་སིདྡྷི་རསྟུ།

བློ་འདྲི་ཡུལ། མཁན་ཆེན་ཚུལ་ཁྲིམས་བློ་གྲོས།
དག་བཅོས་མཁན། རྨེ་སྤྲུལ་བསྟན་འཛིན་རྒྱ་མཚོ།
མཁན་གང་བསམ་ལྷུན་གྲུབ།
མཁན་ཚེ་རྡོར། མཁན་བཀྲ་ཤིས་རྒྱ་མཚོ་ཆུང་བ། ཐུབ་སྨོན།
མཐུན་རྐྱེན་སྦྱར་མཁན། སྤྲུལ་ཨོ་རྒྱན་རྒྱ་མཚོ།
རྩིས་འཕྲུལ་པ། ཉག་བཀྲ་ཤིས་རྒྱ་མཚོ།
སྒྲིག་སྦྱོར་བ། ཐུབ་སྨོན།
དེབ་ཚད། ༡༤༠༢༠༣
བོད་རབ་བྱུང་བཅུ་བདུན་པའི་ས་མོ་གླང་གི་ལོའི་ཟླ་༧ཚེས་༡༨ཉིན་པར་གཞི་དང་པོ་བསྒྲིགས།
༢༠༠༩ལོའི་ཟླ་བ་༩ཚེས་༧ཉིན་དཔར་ཐེངས་དང་པོ་བསྒྲིགས།
དཔར་གྲངས། 
དཔར་ཁང་།
བུདྷ་རིག་གནས་ལས་བྱ་ཁང་ནས།

ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་རྨ་དེ་ཙི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུང

རྒྱལ་བསྟན་ཉིན་བྱེད་སྣང་བ་ཆེས་གསལ་ཞིང༌། །
སྐྱེ་རྒུ་བདེ་སྐྱིད་རྫོགས་ལྡན་དཔལ་ལ་སྤྱོད། །
ཀུན་ཀྱང་འཚེ་མེད་ཞི་བདེའི་ལམ་བཟང་ལ། །
གུ་ཡངས་བློ་བདེའི་ངང་ནས་འཇུག་པར་ཤོག །
